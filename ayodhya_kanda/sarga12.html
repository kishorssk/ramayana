<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
<title>ದ್ವಾದಶ ಸರ್ಗಃ - ಕೈಕೇಯೀನಿವರ್ತನಪ್ರಯಾಸಃ</title>
	<link rel="stylesheet" href="../bootstrap-3.3.6-dist/css/bootstrap.css">

	<link rel="stylesheet" href="../style.css">
	<link rel="stylesheet" href="../assets/style.css" >
</head>

<body>
<!--Header --->
<div class="header_top">  
	<div class="col-xs-12">
		<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
		<p style="font-size:17px; padding-top:10px;"><a href="../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
		<a href="../bala_kanda.html">ಬಾಲಕಾಂಡ</a>&emsp;&emsp;&emsp;&emsp;&emsp; 
		<a href="../ayodhya_kanda.html">ಅಯೋಧ್ಯಾಕಾಂಡ</a> &emsp;&emsp;&emsp;&emsp;&emsp; 
		<a href="../aranya_kanda.html">ಅರಣ್ಯಕಾಂಡ</a> &emsp;&emsp;&emsp;&emsp;&emsp;
		<a href="../kishkindha_kanda.html">ಕಿಷ್ಕಿಂಧಾಕಾಂಡ</a> &emsp;&emsp;&emsp;&emsp;&emsp; 
		<a href="../sundara_kanda.html">ಸುಂದರಕಾಂಡ</a> &emsp;&emsp;&emsp;&emsp;&emsp; 
		<a href="../yuddha_kanda.html">ಯುದ್ಧಕಾಂಡ</a></p>
	</div>
</div>
<!-- Header Close -->
<br>
<div class="container">
		<div class="row">
			<div class="col-xs-12" id="text">
				<div class="chapter" type="kanda" id="VRK_C02">
					<div class="ch_name"> ಅಯೋಧ್ಯಾಕಾಂಡಃ  </div>
	
				<div class="section" type="sarga" id="VRK_C02_S12">
					<div class="sname"><b>ದ್ವಾದಶ ಸರ್ಗಃ - ಕೈಕೇಯೀನಿವರ್ತನಪ್ರಯಾಸಃ</b></div>
					<div class="verse">ತತಃ ಶ್ರುತ್ವಾ ಮಹಾರಾಜಃ ಕೈಕೇಯ್ಯಾ ದಾರುಣಂ ವಚಃ  ।<br />ಚಿಂತಾಮಭಿಸಮಾಪೇದೇ ಮುಹೂರ್ತಂ ಪ್ರತತಾಪ ಚ  ॥ 1 ॥</div>
<div class="verse">ಕಿಂ ನು ಮೇ ಯದಿ ವಾ ಸ್ವಪ್ನಶ್ಚಿತ್ತಮೋಹೋऽಪಿ ವಾ ಮಮ  ।<br />ಅನುಭೂತೋಪಸರ್ಗೋ ವಾ ಮನಸೋ ವಾಪ್ಯುಪದ್ರವಃ  ॥ 2 ॥</div>
<div class="verse">ಇತಿ ಸಂಚಿಂತ್ಯ ತದ್ರಾಜಾ ನಾಧ್ಯಗಚ್ಛತ್ತದಾ ಸುಖಮ್  ।<br />ಪ್ರತಿಲಭ್ಯ ತತಃ ಸಂಜ್ಞಾಂ ಕೈಕೇಯೀವಾಕ್ಯತಾಡಿತಃ  ॥ 3 ॥</div>
<div class="verse">ವ್ಯಥಿತೋ ವಿಕ್ಲವಶ್ಚೈವ ವ್ಯಾಘ್ರೀಂ ದೃಷ್ಟ್ವಾಯಥಾ ಮೃಗಃ  ।<br />ಅಸಂವೃತಾಯಾಮಾಸೀನೋ ಜಗತ್ಯಾಂ ದೀರ್ಘಮುಚ್ಛ್ವಸನ್  ॥ 4 ॥</div>
<div class="verse">ಮಂಡಲೇ ಪನ್ನಗೋ ರುದ್ಧೋ ಮಂತ್ರೈರಿವ ಮಹಾವಿಷಃ  ।<br />ಅಹೋ ಧಿಗಿತಿ ಸಾಮರ್ಷೋ ವಾಚಮುಕ್ತ್ವಾ ನರಾಧಿಪಃ  ॥ 5 ॥</div>
<div class="verse">ಮೋಹಮಾಪೇದಿವಾನ್ ಭೂಯಃ ಶೋಕೋಪಹತಚೇತನಃ  ।<br />ಚಿರೇಣ ತು ನೃಪಃ ಸಂಜ್ಞಾಂ ಪ್ರತಿಲಭ್ಯ ಸುದುಃಖಿತಃ  ॥ 6 ॥</div>
<div class="verse">ಕೈಕೇಯೀಮಬ್ರವೀತ್ ಕ್ರುದ್ಧಃ ಪ್ರದಹನ್ನಿವ ಚಕ್ಷುಷಾ  ।<br />ನೃಶಂಸೇ ದುಷ್ಟ ಚಾರಿತ್ರೇ ಕುಲಸ್ಯಾಸ್ಯ ವಿನಾಶಿನಿ  ॥ 7 ॥</div>
<div class="verse">ಕಿಂ ಕೃತಂ ತವ ರಾಮೇಣ ಪಾಪೇ ಪಾಪಂ ಮಯಾಪಿ ವಾ  ।<br />ಸದಾ ತೇ ಜನನೀತುಲ್ಯಾಂ ವೃತ್ತಿಂ ವಹತಿ ರಾಘವಃ  ॥ 8 ॥</div>
<div class="verse">ತಸ್ಯೈವ ತ್ವಮನರ್ಥಾಯ ಕಿಂ ನಿಮಿತ್ತಮಿಹೋದ್ಯತಾ  ।<br />ತ್ವಂ ಮಯಾತ್ಮವಿನಾಶಾಯ ಭವನಂ ತ್ವಂ ನಿವೇಶಿತಾ  ॥ 9 ॥</div>
<div class="verse">ಅವಿಜ್ಞಾನಾನ್ನೃಪಸುತಾ ವ್ಯಾಲೀ ತೀಕ್ಷ್ಣವಿಷಾ ಯಥಾ  ।<br />ಜೀವಲೋಕೋ ಯದಾ ಸರ್ವೋ ರಾಮಸ್ಯಾಹ ಗುಣಸ್ತವಮ್  ॥ 10 ॥</div>
<div class="verse">ಅಪರಾಧಂ ಕಮುದ್ದಿಶ್ಯ ತ್ಯಕ್ಷ್ಯಾಮೀಷ್ಟಮಹಂ ಸುತಂ  ।<br />ಕೌಸಲ್ಯಾಂ ವಾ ಸುಮಿತ್ರಾಂ ವಾ ತ್ಯಜೇಯಮಪಿ ವಾ ಶ್ರಿಯಮ್  ॥ 11 ॥</div>
<div class="verse">ಜೀವಿತಂ ವಾತ್ಮನೋ ರಾಮಂ ನ ತ್ವೇವ ಪಿತೃವತ್ಸಲಮ್  ।<br />ಪರಾ ಭವತಿ ಮೇ ಪ್ರೀತಿರ್ದೃಷ್ಟ್ವಾ ತನಯಮಗ್ರಜಮ್  ॥ 12 ॥</div>
<div class="verse">ಅಪಶ್ಯತಸ್ತು ಮೇ ರಾಮಂ ನಷ್ಟಾ ಭವತಿ ಚೇತನಾ  ।<br />ತಿಷ್ಠೇಲ್ಲೋಕೇ ವಿನಾ ಸೂರ್ಯಂ ಸಸ್ಯಂ ವಾ ಸಲಿಲಂ ವಿನಾ  ॥ 13 ॥</div>
<div class="verse">ನ ತು ರಾಮಂ ವಿನಾ ದೇಹೇ ತಿಷ್ಠೇತ್ತು ಮಮ ಜೀವಿತಮ್  ।<br />ತದಲಂ ತ್ಯಜ್ಯತಾಮೇಷ ನಿಶ್ಚಯಃ ಪಾಪನಿಶ್ಚಯೇ  ॥ 14 ॥</div>
<div class="verse">ಅಪಿ ತೇ ಚರಣೌ ಮೂಧ್ರ್ನಾ ಸ್ಪೃಶಾಮ್ಯೇಷ ಪ್ರಸೀದ ಮೇ  ।<br />ಕಿಮಿದಂ ಚಿಂತಿತಂ ಪಾಪೇ ತ್ವಯಾ ಪರಮದಾರುಣಮ್  ॥ 15 ॥</div>
<div class="verse">ಅಥ ಜಿಜ್ಞಾಸಸೇ ಮಾಂ ತ್ವಂ ಭರತಸ್ಯ ಪ್ರಿಯಾಪ್ರಿಯೇ  ।<br />ಅಸ್ತು ಯತ್ತತ್ತ್ವಯಾ ಪೂರ್ವಂ ವ್ಯಾಹೃತಂ ರಾಘವಂ ಪ್ರತಿ  ॥ 16 ॥</div>
<div class="verse">ಸ ಮೇ ಜ್ಯೇಷ್ಠಃ ಸುತಃ ಶ್ರೀಮಾನ್ ಧರ್ಮಜ್ಯೇಷ್ಠ ಇತೀವ ಮೇ  ।<br />ತತ್ತ್ವಯಾ ಪ್ರಿಯವಾದಿನ್ಯಾ ಸೇವಾರ್ಥಂ ಕಥಿತಂ ಭವೇತ್  ॥ 17 ॥</div>
<div class="verse">ತಚ್ಛ್ರುತ್ವಾ ಶೋಕ ಸಂತಪ್ತಾ ಸಂತಾಪಯಸಿ ಮಾಂ ಭೃಶಮ್  ।<br />ಆವಿಷ್ಟಾಸಿ ಗೃಹೇ ಶೂನ್ಯೇ ಸಾ ತ್ವಂ ಪರವಶಂ ಗತಾ  ॥ 18 ॥</div>
<div class="verse">ಇಕ್ಷ್ವಾಕೂಣಾಂ ಕುಲೇ ದೇವಿ ಸಂಪ್ರಾಪ್ತಾಃ ಸುಮಹಾನಯಮ್  ।<br />ಅನಯೋ ನಯಸಂಪನ್ನೇ ಯತ್ರ ತೇ ವಿಕೃತಾ ಮತಿಃ  ॥ 19 ॥</div>
<div class="verse">ನ ಹಿ ಕಿಂಚಿದಯುಕ್ತಂ ವಾ ವಿಪ್ರಿಯಂ ವಾ ಪುರಾ ಮಮ  ।<br />ಅಕರೋಸ್ತ್ವಂ ವಿಶಾಲಾಕ್ಷಿ ತೇನ ನ ಶ್ರದ್ದಧಾಮ್ಯಹಮ್  ॥ 20 ॥</div>
<div class="verse">ನನು ತೇ ರಾಘವಸ್ತುಲ್ಯೋ ಭರತೇನ ಮಹಾತ್ಮನಾ  ।<br />ಬಹುಶೋ ಹಿ ಸುಬಾಲೇ ತ್ವಂ ಕಥಾಃ ಕಥಯಸೇ ಮಮ  ॥ 21 ॥</div>
<div class="verse">ತಸ್ಯ ಧರ್ಮಾತ್ಮನೋ ದೇವಿ ವನೇ ವಾಸಂ ಯಶಸ್ವಿನಃ  ।<br />ಕಥಂ ರೋಚಯಸೇ ಭೀರು ನವ ವರ್ಷಾಣಿ ಪಂಚ ಚ  ॥ 22 ॥</div>
<div class="verse">ಅತ್ಯಂತಸುಕುಮಾರಸ್ಯ ತಸ್ಯ ಧರ್ಮೇ ಧೃತಾತ್ಮನಃ  ।<br />ಕಥಂ ರೋಚಯಸೇ ವಾಸಮರಣ್ಯೇ ಭೃಶದಾರುಣೇ  ॥ 23 ॥</div>
<div class="verse">ರೋಚಯಸ್ಯಭಿರಾಮಸ್ಯ ರಾಮಸ್ಯ ಶುಭಲೋಚನೇ  ।<br />ತವ ಶುಶ್ರೂಷಮಾಣಸ್ಯ ಕಿಮರ್ಥಂ ವಿಪ್ರವಾಸನಮ್  ॥ 24 ॥</div>
<div class="verse">ರಾಮೋऽಪಿ ಭರತಾದ್ಭೂಯಸ್ತವ ಶುಶ್ರೂಷತೇ ಸದಾ  ।<br />ವಿಶೇಷಂ ತ್ವಯಿ ತಸ್ಮಾತ್ತು ಭರತಸ್ಯ ನ ಲಕ್ಷಯೇ  ॥ 25 ॥</div>
<div class="verse">ಶುಶ್ರೂಷಾಂ ಗೌರವಂ ಚೈವ ಪ್ರಮಾಣಂ ವಚನಕ್ರಿಯಾಮ್  ।<br />ಕಸ್ತೇ ಭೂಯಸ್ತಾರಂ ಕುರ್ಯಾದನ್ಯತ್ರ ಮನುಜರ್ಷಭಾತ್  ॥ 26 ॥</div>
<div class="verse">ಬಹೂನಾಂ ಸ್ತ್ರೀಸಹಸ್ರಾಣಾಂ ಬಹೂನಾಂ ಚೋಪಜೀವಿನಾಮ್  ।<br />ಪರಿವಾದೋऽಪವಾದೋ ವಾ ರಾಘವೇ ನೋಪಪದ್ಯತೇ  ॥ 27 ॥</div>
<div class="verse">ಸಾಂತ್ವಯನ್ ಸರ್ವಭೂತಾನಿ ರಾಮಃ ಶುದ್ಧೇನ ಚೇತಸಾ  ।<br />ಗೃಹ್ಣಾತಿ ಮನುಜವ್ಯಾಘ್ರಃ ಪ್ರಿಯೈರ್ವಿಷಯವಾಸಿನಃ  ॥ 28 ॥</div>
<div class="verse">ಸತ್ಯೇನ ಲೋಕಾನ್ ಜಯತಿ ದೀನಾನ್ದಾನೇನ ರಾಘವಃ  ।<br />ಗುರೂನ್ ಶುಶ್ರೂಷಯಾ ವೀರೋ ಧನುಷಾ ಯುಧಿ ಶಾತ್ರವಾನ್  ॥ 29 ॥</div>
<div class="verse">ಸತ್ಯಂ ದಾನಂ ತಪಸ್ತ್ಯಾಗೋ ಮಿತ್ರತಾ ಶೌಚಮಾರ್ಜವಮ್  ।<br />ವಿದ್ಯಾ ಚ ಗುರುಶುಶ್ರೂಷಾ ಧ್ರುವಾಣ್ಯೇತಾನಿ ರಾಘವೇ  ॥ 30 ॥</div>
<div class="verse">ತಸ್ಮಿನ್ನಾರ್ಜವಸಂಪನ್ನೇ ದೇವಿ ದೇವೋಪಮೇ ಕಥಮ್  ।<br />ಪಾಪಮಾಶಂಸಸೇ ರಾಮೇ ಮಹರ್ಷಿಸಮತೇಜಸಿ  ॥ 31 ॥</div>
<div class="verse">ನ ಸ್ಮರಾಮ್ಯಪ್ರಿಯಂ ವಾಕ್ಯಂ ಲೋಕಸ್ಯ ಪ್ರಿಯವಾದಿನಃ  ।<br />ಸ ಕಥಂ ತ್ವತ್ಕೃತೇ ರಾಮಂ ವಕ್ಷ್ಯಾಮಿ ಪ್ರಿಯಮಪ್ರಿಯಮ್  ॥ 32 ॥</div>
<div class="verse">ಕ್ಷಮಾ ಯಸ್ಮಿಂಸ್ತಪಸ್ತ್ಯಾಗಃ ಸತ್ಯಂ ಧರ್ಮಃ ಕೃತಜ್ಞತಾ  ।<br />ಅವಿಹಿಂಸಾ ಚ ಭೂತಾನಾಂ ತಮೃತೇ ಕಾ ಗತಿರ್ಮಮ  ॥ 33 ॥</div>
<div class="verse">ಮಮ ವೃದ್ಧಸ್ಯ ಕೈಕೇಯಿ ಗತಾಂತಸ್ಯ ತಪಸ್ವಿನಃ  ।<br />ದೀನಂ ಲಾಲಪ್ಯಮಾನಸ್ಯ ಕಾರುಣ್ಯಂ ಕರ್ತುಮರ್ಹಸಿ  ॥ 34 ॥</div>
<div class="verse">ಪೃಥಿವ್ಯಾಂ ಸಾಗರಾಂತಾಯಾಂ ಯತ್ಕಿಂಚಿದಧಿಗಮ್ಯತೇ  ।<br />ತತ್ಸರ್ವಂ ತವ ದಾಸ್ಯಾಮಿ ಮಾ ಚ ತ್ವಾಂ ಮನ್ಯುರಾವಿಶೇತ್  ॥ 35 ॥</div>
<div class="verse">ಅಂಜಲಿಂ ಕುರ್ಮಿ ಕೈಕೇಯಿ ಪಾದೌ ಚಾಪಿ ಸ್ಪೃಶಾಮಿ ತೇ  ।<br />ಶರಣಂ ಭವ ರಾಮಸ್ಯ ಮಾऽಧರ್ಮೋ ಮಾಮಿಹ ಸ್ಪೃಶೇತ್  ॥ 36 ॥</div>
<div class="verse">ಇತಿ ದುಃಖಾಭಿಸಂತಪ್ತಂ ವಿಲಪಂತಮಚೇತನಮ್  ।<br />ಘೂರ್ಣಮಾನಂ ಮಹಾರಾಜಂ ಶೋಕೇನ ಸಮಭಿಪ್ಲುತಮ್  ॥ 37 ॥</div>
<div class="verse">ಪಾರಂ ಶೋಕಾರ್ಣವಸ್ಯಾಶು ಪ್ರಾರ್ಥಯಂತಂ ಪುನಃಪುನಃ  ।<br />ಪ್ರತ್ಯುವಾಚಾಥ ಕೈಕೇಯೀ ರೌದ್ರಾ ರೌದ್ರತರಂ ವಚಃ  ॥ 38 ॥</div>
<div class="verse">ಯದಿ ದತ್ತೌ ವರೌ ರಾಜನ್ ಪುನಃ ಪ್ರತ್ಯನುತಪ್ಯಸೇ  ।<br />ಧಾರ್ಮಿಕತ್ವಂ ಕಥಂ ವೀರಂ ಪೃಥಿವ್ಯಾಂ ಕಥಯಿಷ್ಯಸಿ  ॥ 39 ॥</div>
<div class="verse">ಯದಾ ಸಮೇತಾ ಬಹವಸ್ತ್ವಯಾ ರಾಜರ್ಷಯಃ ಸಹ  ।<br />ಕಥಯಿಷ್ಯಂತಿ ಧರ್ಮಜ್ಞ ತತ್ರ ಕಿಂ ಪ್ರತಿವಕ್ಷ್ಯಸಿ  ॥ 40 ॥</div>
<div class="verse">ಯಸ್ಯಾಃ ಪ್ರಸಾದೇ ಜೀವಾಮಿ ಯಾ ಚ ಮಾಮಭ್ಯಪಾಲಯತ್  ।<br />ತಸ್ಯಾಃ ಕೃತಂ ಮಯಾ ಮಿಥ್ಯಾ ಕೈಕೇಯ್ಯಾ ಇತಿ ವಕ್ಷ್ಯಸಿ  ॥ 41 ॥</div>
<div class="verse">ಕಿಲ್ಬಿಷಂ ತ್ವಂ ವರಮದ್ಯೈವ ಕರಿಷ್ಯಸಿ ನರಾಧಿಪ  ।<br />ಯೋ ದತ್ತ್ವಾ ವರಮದ್ಯೈವ ಪುನರನ್ಯಾನಿ ಭಾಷಸೇ  ॥ 42 ॥</div>
<div class="verse">ಶೈಬ್ಯಃ ಶ್ಯೇನಕಪೋತೀಯೇ ಸ್ವಮಾಂಸಂ ಪಕ್ಷಿಣೇ ದದೌ  ।<br />ಅಲರ್ಕಶ್ಚಕ್ಷುಷೀ ದತ್ತ್ವಾ ಜಗಾಮ ಗತಿಮುತ್ತಮಾಮ್  ॥ 43 ॥</div>
<div class="verse">ಸಾಗರಃ ಸಮಯಂ ಕೃತ್ವಾ ನ ವೇಲಾಮತಿವರ್ತತೇ  ।<br />ಸಮಯಂ ಮಾನೃತಂ ಕಾರ್ಷೀಃ ಪೂರ್ವವೃತ್ತಮನುಸ್ಮರನ್  ॥ 44 ॥</div>
<div class="verse">ಸ ತ್ವಂ ಧರ್ಮಂ ಪರಿತ್ಯಜ್ಯ ರಾಮಂ ರಾಜ್ಯೇऽಭಿಷಿಚ್ಯ ಚ  ।<br />ಸಹ ಕೌಸಲ್ಯಯಾ ನಿತ್ಯಂ ರಂತುಮಿಚ್ಛಸಿ ದುರ್ಮತೇ  ॥ 45 ॥</div>
<div class="verse">ಭವತ್ವಧರ್ಮೋ ವಾ ಸತ್ಯಂ ವಾ ಯದಿ ವಾನೃತಮ್  ।<br />ಯತ್ತ್ವಯಾ ಸಂಶ್ರುತಂ ಮಹ್ಯಂ ತಸ್ಯ ನಾಸ್ತಿ ವ್ಯತಿಕ್ರಮಃ  ॥ 46 ॥</div>
<div class="verse">ಅಹಂ ಹಿ ವಿಷಮದ್ಯೈವ ಪೀತ್ವಾ ಬಹು ತವಾಗ್ರತಃ  ।<br />ಪಶ್ಯತಸ್ತೇ ಮರಿಷ್ಯಾಮಿ ರಾಮೋ ಯದ್ಯಭಿಷಿಚ್ಯತೇ  ॥ 47 ॥</div>
<div class="verse">ಏಕಾಹಮಪಿ ಪಶ್ಯೇಯಂ ಯದ್ಯಹಂ ರಾಮಮಾತರಮ್  ।<br />ಅಂಜಲಿಂ ಪ್ರತಿಗೃಹ್ಣಂತೀಂ ಶ್ರೇಯೋ ನನು ಮೃತಿರ್ಮಮ  ॥ 48 ॥</div>
<div class="verse">ಭರತೇನಾತ್ಮನಾ ಚಾಹಂ ಶಪೇ ತೇ ಮನುಜಾಧಿಪ  ।<br />ಯಥಾ ನಾನ್ಯೇನ ತುಷ್ಯೇಯಮೃತೇ ರಾಮವಿವಾಸನಾತ್  ॥ 49 ॥</div>
<div class="verse">ಏತಾವದುಕ್ತ್ವಾ ವಚನಂ ಕೈಕೇಯೀ ವಿರರಾಮ ಹ  ।<br />ವಿಲಪಂತಂ ಚ ರಾಜಾನಂ ನ ಪ್ರತಿವ್ಯಾಜಹಾರ ಸಾ  ॥ 50 ॥</div>
<div class="verse">ಶ್ರುತ್ವಾ ಚ ರಾಜಾ ಕೈಕೇಯ್ಯಾ ವಾಕ್ಯಂ ಪರಮದಾರುಣಮ್  ।<br />ರಾಮಸ್ಯ ಚ ವನೇ ವಾಸಮೈಶ್ವರ್ಯಂ ಭರತಸ್ಯ ಚ  ॥ 51 ॥</div>
<div class="verse">ನಾಭ್ಯಭಾಷತ ಕೈಕೇಯೀಂ ಮುಹೂರ್ತಂ ವ್ಯಾಕುಲೇಂದ್ರಿಯಃ  ।<br />ಪ್ರೈಕ್ಷತಾನಿಮಿಷೋ ದೇವೀಂ ಪ್ರಿಯಾಮಪ್ರಿಯವಾದಿನೀಮ್  ॥ 52 ॥</div>
<div class="verse">ತಾಂ ಹಿ ವಜ್ರಸಮಾಂ ವಾಚಮಾಕಣ್ರ್ಯ ಹೃದಯಚ್ಛಿದಮ್  ।<br />ದುಃಖಶೋಕಮಯೀಂ ಘೋರಾಂ ರಾಜಾ ನ ಸುಖಿತೋऽಭವೇತ್  ॥ 53 ॥</div>
<div class="verse">ಸ ದೇವ್ಯಾ ವ್ಯವಸಾಯಂ ಚ ಘೋರಂ ಚ ಶಪಥಂ ಕೃತಮ್  ।<br />ಧ್ಯಾತ್ವಾ ರಾಮೇತಿ ನಿಶ್ವಸ್ಯ ಛಿನ್ನಸ್ತರುರಿವಾಪತತ್  ॥ 54 ॥</div>
<div class="verse">ನಷ್ಟಚಿತ್ತೋ ಯಥೋನ್ಮತ್ತೋ ವಿಪರೀತೋ ಯಥಾತುರಃ  ।<br />ಹೃತತೇಜಾ ಯಥಾ ಸಪೆರ್Çೀ ಬಭೂವ ಜಗತೀಪತಿಃ  ॥ 55 ॥</div>
<div class="verse">ಭೂತೋಪಹತಚಿತ್ತೇವ ಬ್ರುವಂತೀ ಮಾಂ ನ ಲಜ್ಜಸೇ  ।<br />ಶೀಲವ್ಯಸನಮೇತತ್ತೇ ನಾಭಿಜಾನಾಮ್ಯಹಂ ಪುರಾ  ॥ 57 ॥</div>
<div class="verse">ಬಾಲಾಯಾಸ್ತತ್ತ್ವಿದಾನೀಂ ತೇ ಲಕ್ಷಯೇ ವಿಪರೀತವತ್  ।<br />ಕುತೋ ವಾ ತೇ ಭಯಂ ಜಾತಂ ಯಾ ತ್ವಮೇವಂವಿಧಂ ವರಮ್  ॥ 58 ॥</div>
<div class="verse">ರಾಷ್ಟ್ರೇ ಭರತಮಾಸೀನಂ ವೃಣೀಷೇ ರಾಘವಂ ವನೇ  ।<br />ವಿರಮೈತೇನ ಭಾವೇನ ತ್ವಮೇತೇನಾನೃತೇನ ವಾ  ॥ 59 ॥</div>
<div class="verse">ಯದಿ ಭರ್ತುಃ ಪ್ರಿಯಂ ಕಾರ್ಯಂ ಲೋಕಸ್ಯ ಭರತಸ್ಯ ಚ  ।<br />ನೃಶಂಸೇ ಪಾಪಸಂಕಲ್ಪೇ ಕ್ಷುದ್ರೇ ದುಷ್ಕೃತಕಾರಿಣಿ  ॥ 60 ॥</div>
<div class="verse">ಕಿಂ ನು ದುಃಖಮಲೀಕಂ ವಾ ಮಯಿ ರಾಮೇ ಚ ಪಶ್ಯಸಿ  ।<br />ನ ಕಥಂಚಿದೃತೇ ರಾಮಾತ್ ಭರತೋ ರಾಜ್ಯಮಾವಸೇತ್  ॥ 61 ॥</div>
<div class="verse">ರಾಮಾದಪಿ ಹಿ ತಂ ಮನ್ಯೇ ಧರ್ಮತೋ ಬಲವತ್ತರಮ್  ।<br />ಕಥಂ ದ್ರಕ್ಷ್ಯಾಮಿ ರಾಮಸ್ಯ ವನಂ ಗಚ್ಚೇತಿ ಭಾಷಿತೇ  ॥ 62 ॥</div>
<div class="verse">ಮುಖವರ್ಣಂ ವಿವರ್ಣಂ  ತಂ ಯಥೈವೇಂದುಮುಪಪ್ಲುತಮ್  ।<br />ತಾಂ ಹಿ ಮೇ ಸುಕೃತಾಂ ಬುದ್ಧಿಂ ಸುಹೃದ್ಭಿಃ ಸಹ ನಿಶ್ಚಿತಾಮ್  ॥ 63 ॥</div>
<div class="verse">ಕಥಂ ದ್ರಕ್ಷ್ಯಾಮ್ಯಪಾವೃತ್ತಾಂ ಪರೈರಿವ ಹತಾಂ ಚಮೂಮ್  ।<br />ಕಿಂ ಮಾಂ ವಕ್ಷ್ಯಂತಿ ರಾಜಾನೋ ನಾನಾದಿಗ್ಭ್ಯಃ ಸಮಾಗತಾಃ  ॥ 64 ॥</div>
<div class="verse">ಬಾಲೋ ಬತಾಯಮೈಕ್ಷ್ವಾಕಶ್ಚಿರಂ ರಾಜ್ಯಮಕಾರಯತ್  ।<br />ಯದಾ ತು ಬಹವೋ ವೃದ್ಧಾಗುಣವಂತೋ ಬಹುಶ್ರುತಾಃ  ॥ 65 ॥</div>
<div class="verse">ಪರಿಪ್ರಕ್ಷ್ಯಂತಿ ಕಾಕುತ್ಷ್ಥಂ ವಕ್ಷ್ಯಾಮಿ ಕಿಮಹಂ ತದಾ  ।<br />ಕೈಕೇಯ್ಯಾ ಕ್ಲಿಶ್ಯಮಾನೇನ ಪುತ್ರಃ ಪ್ರವ್ರಾಜಿತೋ ಮಯಾ  ॥ 66 ॥</div>
<div class="verse">ಯದಿ ಸತ್ಯಂ ಬ್ರವೀಮ್ಯೇತತ್ತದಸತ್ಯಂ ಭವಿಷ್ಯತಿ  ।<br />ಕಿಂ ಮಾಂ ವಕ್ಷ್ಯತಿ ಕೌಸಲ್ಯಾ ರಾಘವೇ ವನಮಾಸ್ಥಿತೇ  ॥ 67 ॥</div>
<div class="verse">ಕಿಂ ಚೈನಾಂ ಪ್ರತಿವಕ್ಷ್ಯಾಮಿ ಕೃತ್ವಾ ವಿಪ್ರಿಯದರ್ಶನಮ್  ।<br />ಯದಾ ಯದಾ ಚ ಕೌಸಲ್ಯಾ ದಾಸೀವಚ್ಚ ಸಖೀವ ಚ  ॥ 68 ॥</div>
<div class="verse">ಭಾರ್ಯಾವದ್ಭಗಿನೀವಚ್ಚ ಮಾತೃವಚ್ಚೋಪತಿಷ್ಠತಿ  ।<br />ಸತತಂ ಪ್ರಿಯಕಾಮಾ ಮೇ ಪ್ರಿಯಪುತ್ರಾ ಪ್ರಿಯಂವದಾ  ॥ 69 ॥</div>
<div class="verse">ನ ಮಯಾ ಸತ್ಕೃತಾ ದೇವೀ ಸತ್ಕಾರಾರ್ಹಾ ಕೃತೇ ತವ  ।<br />ಇದಾನೀಂ ತತ್ತಪತಿ ಮಾಂ ಯನ್ಮಯಾ ಸುಕೃತಂ ತ್ವಯಿ  ॥ 70 ॥</div>
<div class="verse">ಅಪಥ್ಯವ್ಯಂಜನೋಪೇತಂ ಭುಕ್ತಮನ್ನಮಿವಾತುರಮ್  ।<br />ವಿಪ್ರಕಾರಂ ಚ ರಾಮಸ್ಯ ಸಂಪ್ರಯಾಣಂ ವನಸ್ಯ ಚ  ॥ 71 ॥</div>
<div class="verse">ಸುಮಿತ್ರಾ ಪ್ರೇಕ್ಷ್ಯ ವೈ ಭೀತಾ ಕಥಂ ಮೇ ವಿಶ್ವಸಿಷ್ಯತಿ  ।<br />ಕೃಪಣಂ ಬತ ವೈದೇಹೀ ಶ್ರೋಷ್ಯತಿ ದ್ವಯಮಪ್ರಿಯಮ್  ॥ 72 ॥</div>
<div class="verse">ಮಾಂ ಚ ಪಂಚತ್ವಮಾಪನ್ನಂ ರಾಮಂ ಚ ವನಮಾಶ್ರಿತಮ್  ।<br />ವೈದೇಹೀ ಬತ ಮೇ ಪ್ರಾಣಾನ್ ಶೋಚಂತೀ ಕ್ಷಪಯಿಷ್ಯತಿ  ॥ 73 ॥</div>
<div class="verse">ಹೀನಾ ಹಿಮವತಃ ಪಾಶ್ರ್ವೇ ಕಿಂನರೇಣೇವ ಕಿಂನರೀ  ।<br />ನ ಹಿ ರಾಮಮಹಂ ದೃಷ್ಟ್ವಾ ಪ್ರವಸಂತಂ ಮಹಾವನೇ  ॥ 74 ॥</div>
<div class="verse">ಚಿರಂ ಜೀವಿತುಮಾಶಂಸೇ ರುದತೀಂ ಚಾಪಿ ಮೈಥಿಲೀಮ್  ।<br />ಸಾ ನೂನಂ ವಿಧವಾ ರಾಜ್ಯಂ ಸಪುತ್ರಾ ಕಾರಯಿಷ್ಯಸಿ  ॥ 75 ॥</div>
<div class="verse">ಸತೀಂ ತ್ವಾಮಹಮತ್ಯಂತಂ ವ್ಯವಸ್ಯಾಮ್ಯಸತೀಂ ಸತೀಮ್  ।<br />ರೂಪಿಣೀಂ ವಿಷಸಂಯುಕ್ತಾಂ ಪೀತ್ವೇವ ಮದಿರಾಂ ನರಃ  ॥ 76 ॥</div>
<div class="verse">ಅನೃತೈರ್ಬತ ಮಾಂ ಸಾಂತ್ವೈಃ ಸಾಂತ್ವಯಂತೀ ಸ್ಮ ಭಾಷಸೇ  ।<br />ಗೀತಶಬ್ದೇನ ಸಂರುಧ್ಯ ಲುಬ್ಧೋ ಮೃಗಮಿವಾವಧೀಃ  ॥ 77 ॥</div>
<div class="verse">ಅನಾರ್ಯ ಇತಿ ಮಾಮಾರ್ಯಾಃ ಪುತ್ರವಿಕ್ರಯಿಣಂ ಧ್ರುವಮ್  ।<br />ಧಿಕ್ಕರಿಷ್ಯಂತಿ ರಥ್ಯಾಸು ಸುರಾಪಂ ಬ್ರಾಹ್ಮಣಂ ಯಥಾ  ॥ 78 ॥</div>
<div class="verse">ಸಹೋ ದುಃಖಮಹೋ ಕೃಚ್ಛ್ರಂ ಯತ್ರ ವಾಚಃ ಕ್ಷಮೇ ತವ  ।<br />ದುಃಖಮೇವಂವಿಧಂ ಪ್ರಾಪ್ತಂ ಪುರಾಕೃತಮಿವಾಶುಭಮ್  ॥ 79 ॥</div>
<div class="verse">ಚಿರಂ ಖಲು ಮಯಾ ಪಾಪೇ ತ್ವಂ ಪಾಪೇನಾಭಿರಕ್ಷಿತಾ  ।<br />ಅಜ್ಞಾನಾದುಪಸಂಪನ್ನಾ ರಜ್ಜುರುದ್ಬಂಧಿನೀ ಯಥಾ  ॥ 80 ॥</div>
<div class="verse">ರಮಮಾಣಸ್ತ್ವಯಾ ಸಾರ್ಧಂ ಮೃತ್ಯುಂ ತ್ವಾ ನಾಭಿಲಕ್ಷಯೇ  ।<br />ಬಾಲೋ ರಹಸಿ ಹಸ್ತೇನ ಕೃಷ್ಣಸರ್ಪಮಿವಾಸ್ಪೃಶಮ್  ॥ 81 ॥</div>
<div class="verse">ಮಯಾ ಹ್ಯಪಿತೃಕಃ ಪುತ್ರಃ ಸ ಮಹಾತ್ಮಾ ದುರಾತ್ಮನಾ  ।<br />ತಂ ತು ಮಾಂ ಜೀವಲೋಕೋऽಯಂ ನೂನಮಾಕ್ರೋಷ್ಟುಮರ್ಹತಿ  ॥ 82 ॥</div>
<div class="verse">ಬಾಲಿಶೋ ಬತ ಕಾಮಾತ್ಮಾ ರಾಜಾ ದಶರಥೋ ಭೃಶಮ್  ।<br />ಸ್ತ್ರೀಕೃತೇ ಯಃ ಪ್ರಿಯಂ ಪುತ್ರಂ ವನಂ ಪ್ರಸ್ಥಾಪಯಿಷ್ಯತಿ  ॥ 83 ॥</div>
<div class="verse">ವ್ರತೈಶ್ಚ ಬ್ರಹ್ಮಚರ್ಯೈಶ್ಚ ಗುರುಭಿಶ್ಚೋಪಕರ್ಶಿತಃ  ।<br />ಭೋಗಕಾಲೇ ಮಹತ್ಕೃಚ್ಛ್ರಂ ಪುನರೇವ ಪ್ರಪತ್ಸ್ಯತೇ  ॥ 84 ॥</div>
<div class="verse">ನಾಲಂ ದ್ವಿತೀಯಂ ವಚನಂ ಪುತ್ರೋ ಮಾಂ ಪ್ರತಿಭಾಷಿತುಮ್  ।<br />ಸ ವನಂ ಪ್ರವ್ರಜೇತ್ಯುಕ್ತೋ ಬಾಢಮಿತ್ಯೇವ ವಕ್ಷ್ಯತಿ  ॥ 85 ॥</div>
<div class="verse">ಯದಿ ಮೇ ರಾಘವಃ ಕುರ್ಯಾದ್ವನಂ ಗಚ್ಛೇತಿ ಭಾಷಿತಃ  ।<br />ಪ್ರತಿಕೂಲಂ ಪ್ರಿಯಂ ಮೇ ಸ್ಯಾನ್ನ ತು ವತ್ಸಃ ಕರಿಷ್ಯತಿ  ॥ 86 ॥</div>
<div class="verse">ಶುದ್ಧಭಾವೋ ಹಿ ಭಾವಂ ಮೇ ನ ತು ಜ್ಞಾಸ್ಯತಿ ರಾಘವಃ  ।<br />ರಾಘವೇ ಹಿ ವನಂ ಪ್ರಾಪ್ತೇ ಸರ್ವಲೋಕಸ್ಯ ಧಿಕ್ಕೃತಮ್  ॥ 87 ॥</div>
<div class="verse">ಮೃತ್ಯುರಕ್ಷಮಣೀಯಂ ಮಾಂ ನಯಿಷ್ಯತಿ ಯಮಕ್ಷಯಮ್  ।<br />ಮತೇ ಮಯಿ ಗತೇ ರಾಮೇ ವನಂ ಮನುಜಪುಂಗವೇ  ॥ 88 ॥</div>
<div class="verse">ಇಷ್ಟೇ ಮಮ ಜನೇ ಶೇಷೇ ಕಿಂ ಪಾಪಂ ಪ್ರತಿಪತ್ಸ್ಯಸೇ  ।<br />ಕೌಸಲ್ಯಾ ಮಾಂ ಚ ರಾಮಂ ಚ ಪುತ್ರೌ ಚ ಯದಿ ಹಾಸ್ಯತಿ  ॥ 89 ॥</div>
<div class="verse">ದುಃಖಾನ್ಯಸಹತೀ ದೇವೀ ಮಾಮೇವಾನುಮರಿಷ್ಯತಿ  ।<br />ಕೌಸಲ್ಯಾಂ ಚ ಸುಮಿತ್ರಾಂ ಚ ಮಾಂ ಚ ಪುತ್ರೈಸ್ತ್ರಿಭಿಃ ಸಹ  ॥ 90 ॥</div>
<div class="verse">ಪ್ರಕ್ಷಿಪ್ಯ ನರಕೇ ಸಾ ತ್ವಂ ಕೈಕೇಯಿ ಸುಖಿತಾ ಭವ  ।<br />ಮಯಾ ರಾಮೇಣ ಚ ತ್ಯಕ್ತಂ ಶಾಶ್ವತಂ ಸತ್ಕೃತಂ ಗುಣೈಃ  ॥ 91 ॥</div>
<div class="verse">ಇಕ್ಷ್ವಾಕುಕುಲಮಕ್ಷೋಭ್ಯಮಾಕುಲಂ ಪಾಲಯಿಷ್ಯಸಿ  ।<br />ಪ್ರಿಯಂ ಚೇದ್ಭರತಸ್ಯೈತದ್ರಾಮಪ್ರವ್ರಾಜನಂ ಭವೆತ್  ॥ 92 ॥</div>
<div class="verse">ಮಾ ಸ್ಮ ಮೇ ಭರತಃ ಕಾರ್ಷೀತ್ ಪ್ರೇತಕೃತ್ಯಂ ಗತಾಯುಷಃ  ।<br />ಹಂತಾನಾರ್ಯೇ ಮಮಾಮಿತ್ರೇ ಸಕಾಮಾ ಭವ ಕೈಕೇಯಿ  ॥ 93 ॥</div>
<div class="verse">ಮೃತೇ ಮಯಿ ಗತೇ ರಾಮೇ ವನಂ ಪುರುಷಪುಂಗವೇ  ।<br />ಸೇದಾನಿಂ ವಿಧವಾ ರಾಜ್ಯಂ ಸಪುತ್ರಾ ಕಾರಯಿಷ್ಯಸಿ  ॥ 94 ॥</div>
<div class="verse">ತ್ವಂ ರಾಜಪುತ್ರೀವಾದೇನ ನ್ಯವಸೋ ಮಮ ವೇಶ್ಮನಿ  ।<br />ಅಕೀರ್ತಿಶ್ಚಾತುಲಾ ಲೋಕೇ ಧ್ರುವಃ ಪರಿಭವಶ್ಚ ಮೇ  ॥ 95 ॥</div>
<div class="verse">ಸರ್ವಭೂತೇಷು ಚಾವಜ್ಞಾ ಯಥಾ ಪಾಪಕೃತಸ್ತಥಾ  ।<br />ಕಥಂ ರಥೈರ್ವಿಭುರ್ಯಾತ್ವಾ ಗಜಾಶ್ವೈಶ್ಚ ಮುಹುರ್ಮುಹುಃ  ॥ 96 ॥</div>
<div class="verse">ಪದ್ಭ್ಯಾಂ ರಾಮೋ ಮಹಾರಣ್ಯೇ ವತ್ಸೋ ಮೇ ಚರಿಷ್ಯತಿ ।<br />ಯಸ್ಯ ತ್ವಾಹಾರಸಮಯೇ ಸೂದಾಃ ಕುಂಡಲಧಾರಿಣಃ  ॥ 97 ॥</div>
<div class="verse">ಅಹಂಪೂರ್ವಾಃ ಪಚಂತಿ ಸ್ಮ ಪ್ರಶಸ್ತಂ ಪಾನಭೋಜನಮ್  ।<br />ಸ ಕಥಂ ನು ಕಷಾಯಾಣಿ ತಿಕ್ತಾನಿ ಕಟುಕಾನಿ ಚ  ॥ 98 ॥</div>
<div class="verse">ಭಕ್ಷಯನ್ ವನ್ಯಮಾಹಾರಂ ಸುತೋ ಮೇ ವರ್ತಯಿಷ್ಯತಿ  ।<br />ಮಹಾರ್ಹವಸ್ತ್ರಸಂವೀತೋ ಭೂತ್ವಾ ಚಿರಸುಖೋಷಿತಃ  ॥ 99 ॥</div>
<div class="verse">ಕಾಷಾಯಪರಿಧಾನಸ್ತು ಕಥಂ ಭೂಮೌ ನಿವತ್ಸ್ಯತಿ  ।<br />ಕಸ್ಯೈತದ್ದಾರುಣಂ  ವಾಕ್ಯಮೇವಂವಿಧಮಚಿಂತಿತಮ್  ॥ 100 ॥</div>
<div class="verse">ರಾಮಸ್ಯಾರಣ್ಯಗಮನಂ ಭರತಸ್ಯಾಭಿಷೇಚನಮ್  ।<br />ಧಿಗಸ್ತು ಯೋಷಿತೋ ನಾಮ ಶಠಾಃ ಸ್ವಾರ್ಥಪರಾಃ ಸದಾ  ॥ 101 ॥<br />ನ ಬ್ರವೀಮಿ ಸ್ತ್ರಿಯಃ ಸರ್ವಾ ಭರತಸ್ಯೈವ ಮಾತರಮ್ ॥</div>
<div class="verse">	ಅನರ್ಥಭಾವೇऽರ್ಥಪರೇ ನೃಶಂಸೇ<br />  ಮಮಾನುತಾಪಾಯ ನಿವಿಷ್ಟಭಾವೇ  ।<br />	ಕಿಮಪ್ರಿಯಂ ಪಶ್ಯಸಿ ಮನ್ನಿಮಿತ್ತಂ <br /> ಹಿತಾನುಕಾರಿಣ್ಯಥವಾಪಿ ರಾಮೇ ॥ 102 ॥</div>
<div class="verse">ಪರಿತ್ಯಜೇಯುಃ ಪಿತರೋ ಹಿ ಪುತ್ರಾನ್ <br /> ಭಾರ್ಯಾಃ ಪತೀಂಶ್ಚಾಪಿ ಕೃತಾನುರಾಗಾಃ  ।<br />	ಕೃತ್ಸ್ನಂ ಹಿ ಸರ್ವಂ ಕುಪಿತಂ ಜಗತ್ ಸ್ಯಾತ್<br /> ದೃಷ್ಟ್ವೈವ ರಾಮಂ ವ್ಯಸನೇ ನಿಮಗ್ನಮ್ ॥ 103 ॥</div>
<div class="verse">	ಅಹಂ ಪುನರ್ದೇವಕುಮಾರರೂಪ<br /> ಮಲಂಕೃತಂ ತಂ ಸುತಮಾವ್ರಜಂತಮ್  ।<br />	ನಂದಾಮಿ ಪಶ್ಯನ್ನಪಿ ದರ್ಶನೇನ <br /> ಭವಾಮಿ ದೃಷ್ಟ್ವೈವ ಪುನರ್ಯುವೇವ ॥ 104 ॥</div>
<div class="verse">	ವಿನಾಪಿ ಸೂರ್ಯೇಣ ಭವೇತ್ ಪ್ರವೃತ್ತಿ<br /> ರವರ್ಷತಾ ವಜ್ರಧರೇಣ ವಾಪಿ  ।<br />	ರಾಮಂ ತು ಗಚ್ಛಂತಮಿತಃ ಸಮೀಕ್ಷ್ಯ <br /> ಜೀವೇನ್ನ ಕಶ್ಚಿತ್ತ್ವಿತಿ ಚೇತನಾ ಮೇ ॥ 105 ॥</div>
<div class="verse">	ವಿನಾಶಕಾಮಾಮಹಿತಾಮಮಿತ್ರಾ<br /> ಮಾವಾಸಯಂ ಮೃತ್ಯುಮಿವಾತ್ಮನಸ್ತ್ವಾಮ್  ।<br />	ಚಿರಂ ಬತಾಂಕೇನ ಧೃತಾಸಿ ಸರ್ಪೀ<br /> ಮಹಾವಿಷಾ ತೇನ ಹತೋऽಸ್ಮಿ ಮೋಹಾತ್ ॥ 106 ॥</div>
<div class="verse">	ಮಯಾ ಚ ರಾಮೇಣ ಚ ಲಕ್ಷ್ಮಣೇನ <br /> ಪ್ರಶಾಸ್ತು ಹೀನೋ ಭರತಸ್ತ್ವಯಾ ಸಹ  ।<br />	ಪುರಂ ಚ ರಾಷ್ಟ್ರಂ ಚ ನಿಹತ್ಯ ಬಾಂಧವಾನ್ <br /> ಮಮಾಹಿತಾನಾಂ ಚ ಭವಾಭಿಹರ್ಷಿಣೀ ॥ 107 ॥</div>
<div class="verse">	ನೃಶಂಸವೃತ್ತೇ ವ್ಯಸನಪ್ರಹಾರಿಣಿ <br /> ಪ್ರಸಹ್ಯ ವಾಕ್ಯಂ ಯದಿಹಾದ್ಯ ಭಾಷಸೇ  ।<br />	ನ ನಾಮ ತೇ ಕೇನ ಮುಖಾತ್ ಪತಂತ್ಯಥೋ<br /> ವಿಶೀರ್ಯಮಾಣಾಃ ದಶನಾಃ ಸಹಸ್ರಧಾ ॥ 108 ॥</div>
<div class="verse">	ನ ಕಿಂಚಿದಾಹಿತಮಪ್ರಿಯಂ ವಚೋ <br /> ನ ವೇತ್ತಿ ರಾಮಃ ಪರುಷಾಣಿ ಭಾಷಿತುಮ್  ।<br />	ಕಥಂ ನು ರಾಮೇ ಹ್ಯಭಿರಾಮವಾದಿನಿ<br /> ಬ್ರವೀಷಿ ದೋಷಾನ್ ಗುಣನಿತ್ಯಸಂಮತೇ ॥ 109 ॥</div>
<div class="verse">	ಪ್ರತಾಮ್ಯ ವಾ ಪ್ರಜ್ವಲ ವಾ ಪ್ರಣಶ್ಯ ವಾ<br /> ಸಹಸ್ರಶೋ ವಾ ಸ್ಫುಟಿತಾ ಮಹೀಂ ವ್ರಜ  ।<br />	ನ ತೇ ಕರಿಷ್ಯಾಮಿ ವಚಃ ಸುದಾರುಣಂ <br /> ಮಮಾಹಿತಂ ಕೇಕಯರಾಜಪಾಂಸನಿ ॥ 110 ॥</div>
<div class="verse">	ಕ್ಷುರೋಪಮಾಂ ನಿತ್ಯಮಸತ್ಪ್ರಿಯಂವದಾಂ <br /> ಪ್ರದುಷ್ಟಭಾವಾಂ ಸ್ವಕುಲೋಪಘಾತಿನೀಮ್  ।<br />	ನ ಜೀವಿತುಂ ತ್ವಾಂ ವಿಷಹೇऽಮನೋರಮಾಂ <br /> ದಿಧಕ್ಷಮಾಣಾಂ ಹೃದಯಂ ಸಬಂಧನಮ್ ॥ 111 ॥</div>
<div class="verse">	ನ ಜೀವಿತಂ ಮೇऽಸ್ತಿ ಕುತಃ ಪುನಃ ಸುಖಂ <br /> ವಿನಾತ್ಮಜೇನಾತ್ಮವತಃ ಕುತೋ ರತಿಃ  ।<br />	ಮಮಾಹಿತಂ ದೇವಿ ನ ಕರ್ತುಮರ್ಹಸಿ<br /> ಸ್ಪೃಶಾಮಿ ಪಾದಾವಪಿ ತೇ ಪ್ರಸೀದ ಮೇ ॥ 112 ॥</div>
<div class="verse">	ಸ ಭೂಮಿಪಾಲೋ ವಿಲಪನ್ನನಾಥವತ್<br /> ಸ್ತ್ರಿಯಾ ಗೃಹಿತೋ ಹೃದಯೇऽತಿ ಮಾತ್ರಯಾ  ।<br />	ಪಪಾತ ದೇವ್ಯಾಶ್ಚರಣೌ ಪ್ರಸಾರಿತಾ-<br /> ವುಭಾವಸಂಸ್ಪೃಶ್ಯ ಯಥಾತುರಸ್ತಥಾ ॥ 113 ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ ಅಯೋಧ್ಯಾಕಾಂಡೇ ದ್ವಾದಶಃ ಸರ್ಗಃ </div>
				</div>
				</div>
			</div>
		</div>
		
		
		
<!-- div #main-navbar .main-navbar .main-navbar-fixed-top -->

        <div id="main-sidebar" class="main-sidebar main-sidebar-right">
            <div id="main-sidebar-wrapper" class="main-sidebar-wrapper">
               <div class="section">
			   		<h3 align="center"> ಅಯೋಧ್ಯಾಕಾಂಡಃ  </h3>
			   </div>
			   <hr>
                <nav>
                    <ul>
                        <li class="close-sb"><a href="sarga1.html">1. ಪ್ರಥಮಃ ಸರ್ಗಃ - ರಾಮಾಭಿಷೇಕವ್ಯವಸಾಯಃ</a></li>
						<li class="close-sb"><a href="sarga2.html">2. ದ್ವಿತೀಯಃ ಸರ್ಗಃ - ಪರಿಷದನುಮೋದನಮ್ </a></li>
						<li class="close-sb"><a href="sarga3.html">3. ತೃತೀಯಃ ಸರ್ಗಃ - ಪುತ್ರಾನುಶಾಸನಮ್ </a></li>
						<li class="close-sb"><a href="sarga4.html">4. ಚತುರ್ಥಃ ಸರ್ಗಃ - ಮಾತ್ರಾಶೀಃಪರಿಗ್ರಹಃ </a></li>
						<li class="close-sb"><a href="sarga5.html">5. ಪಂಚಮಃ ಸರ್ಗಃ - ವ್ರತಚರ್ಯಾವಿಧಾನಮ್ </a></li>
						<li class="close-sb"><a href="sarga6.html">6. ಷಷ್ಠಃ ಸರ್ಗಃ - ಪೌರೋತ್ಸೇಕಃ</a></li>
						<li class="close-sb"><a href="sarga7.html">7. ಸಪ್ತಮಃ ಸರ್ಗಃ - ಮಂಥರಾಪರಿದೇವನಮ್ </a></li>
						<li class="close-sb"><a href="sarga8.html">8. ಅಷ್ಟಮಃ ಸರ್ಗಃ - ಮಂಥರೋಪಜಾಪಃ</a></li>
						<li class="close-sb"><a href="sarga9.html">9. ನವಮಃ ಸರ್ಗಃ - ರಾಮಪ್ರವಾಸನೋಪಾಯಚಿಂತಾ</a></li>
						<li class="close-sb"><a href="sarga10.html">10. ದಶಮಃ ಸರ್ಗಃ - ಕೈಕೇಯ್ಯನುನಯಃ </a></li>
						<li class="close-sb"><a href="sarga11.html">11. ಏಕಾದಾಶಃ ಸರ್ಗಃ - ವರದ್ವಯನಿರ್ಬಂಧಃ</a></li>
						<li class="close-sb"><a href="sarga12.html">12. ದ್ವಾದಶಃ ಸರ್ಗಃ - ಕೈಕೇಯೀನಿವರ್ತನಪ್ರಯಾಸಃ </a></li>
						<li class="close-sb"><a href="sarga13.html">13. ತ್ರಯೋದಶಃ ಸರ್ಗಃ - ದಶರಥವಿಲಾಪಃ</a></li>
						<li class="close-sb"><a href="sarga14.html">14. ಚತುರ್ದಶಃ ಸರ್ಗಃ - ಕೈಕೇಯ್ಯುಪಾಲಂಭಃ</a></li>
						<li class="close-sb"><a href="sarga15.html">15. ಪಂಚದಶಃ ಸರ್ಗಃ - ಸುಮಂತ್ರಪ್ರೇಷಣಮ್ </a></li>
						<li class="close-sb"><a href="sarga16.html">16. ಷೋಡಶಃ ಸರ್ಗಃ - ರಾಮಪ್ರಸ್ಥಾನಮ್ </a></li>
						<li class="close-sb"><a href="sarga17.html">17. ಸಪ್ತದಶಃ ಸರ್ಗಃ - ರಾಮಾಗಮನಮ್ </a></li>
						<li class="close-sb"><a href="sarga18.html">18.  ಅಷ್ಟಾದಶಃ ಸರ್ಗಃ - ವನವಾಸನಿದೇಶಃ</a></li>
						<li class="close-sb"><a href="sarga19.html">19. ಏಕೋನವಿಂಶಃ ಸರ್ಗಃ - ರಾಮಪ್ರತಿಜ್ಞಾ </a></li>
						<li class="close-sb"><a href="sarga20.html">20. ವಿಂಶಃ ಸರ್ಗಃ - ಕೌಸಲ್ಯಾಕ್ರಂದಃ </a></li>
						<li class="close-sb"><a href="sarga21.html">21. ಏಕವಿಂಶಃ ಸರ್ಗಃ - ಕೌಸಲ್ಯಾಲಕ್ಷ್ಮಣಪ್ರತಿಬೋಧನಮ್ </a></li>
						<li class="close-sb"><a href="sarga22.html">22. ದ್ವಾವಿಂಶಃ ಸರ್ಗಃ - ದೈವಪ್ರಾಬಲ್ಯಮ್ </a></li>
						<li class="close-sb"><a href="sarga23.html">23. ತ್ರಯೋವಿಂಶಃ ಸರ್ಗಃ - ಲಕ್ಷ್ಮಣಕ್ರೋಧಃ </a></li>
						<li class="close-sb"><a href="sarga24.html">24. ಚತುರ್ವಿಂಶಃ ಸರ್ಗಃ - ಕೌಸಲ್ಯಾರ್ತಿಸಮಾಶ್ವಾಸನಮ್ </a></li>
						<li class="close-sb"><a href="sarga25.html">25. ಪಂಚವಿಂಶಃ ಸರ್ಗಃ - ಮಾತೃಸ್ವಸ್ತ್ಯಯನಮ್ </a></li>
						<li class="close-sb"><a href="sarga26.html">26. ಷಡ್ವಿಂಶಃ ಸರ್ಗಃ - ಸೀತಾ ಪ್ರತ್ಯವಸ್ಥಾಪನಮ್ </a></li>
						<li class="close-sb"><a href="sarga27.html">27. ಸಪ್ತವಿಂಶಃ ಸರ್ಗಃ - ಪತಿವ್ರತಾಧ್ಯವಸಾಯಃ </a></li>
						<li class="close-sb"><a href="sarga28.html">28. ಅಷ್ಟಾವಿಂಶಃ ಸರ್ಗಃ - ವನದುಃಖಪ್ರತಿಬೋಧನಮ್ </a></li>
						<li class="close-sb"><a href="sarga29.html">29. ಏಕೋನಸ್ತ್ರಿಂಶಃ ಸರ್ಗಃ - ವನಾನುಗಮನಯಾಚ್ಞಾನಿರ್ಬಂಧಃ </a></li>
						<li class="close-sb"><a href="sarga30.html">30. ತ್ರಿಂಶಃ ಸರ್ಗಃ - ವನಗಮನಾಭ್ಯುಪಪತ್ತಿಃ </a></li>
						<li class="close-sb"><a href="sarga31.html">31. ಏಕತ್ರಿಂಶಃ ಸರ್ಗಃ - ಲಕ್ಷ್ಮಣವನಾನುಗಮನಾಭ್ಯನುಜ್ಞಾಃ </a></li>
						<li class="close-sb"><a href="sarga32.html">32. ದ್ವಾತ್ರಿಂಶಃ ಸರ್ಗಃ - ವಿತ್ತವಿಶ್ರಾಣನಮ್ </a></li>
						<li class="close-sb"><a href="sarga33.html">33. ತ್ರಯಸ್ತ್ರಿಂಶಃ ಸರ್ಗಃ - ಪೌರವಾಕ್ಯಮ್ </a></li>
						<li class="close-sb"><a href="sarga34.html">34. ಚತುಸ್ತ್ರಿಂಶಃ ಸರ್ಗಃ - ದಶರಥಸಮಾಶ್ವಾಸನಮ್ </a></li>
						<li class="close-sb"><a href="sarga35.html">35. ಪಂಚತ್ರಿಂಶಃ ಸರ್ಗಃ - ಸುಮಂತ್ರಗರ್ಹಣಮ್ </a></li>
						<li class="close-sb"><a href="sarga36.html">36.  ಷಟ್‍ತ್ರಿಂಶಃ ಸರ್ಗಃ - ಸಿದ್ಧಾರ್ಥಪ್ರತಿಬೋಧನಮ್ </a></li>
						<li class="close-sb"><a href="sarga37.html">37. ಸಪ್ತತ್ರಿಂಶಃ ಸರ್ಗಃ - ಚೀರಪ್ರತಿಗ್ರಹಿನಿಮಿತ್ತವಸಿಷ್ಠಕ್ರೋಧಃ</a></li>
						<li class="close-sb"><a href="sarga38.html">38. ಅಷ್ಟಾತ್ರಿಂಶಃ ಸರ್ಗಃ - ಜನಾಕ್ರೋಶಃ </a></li>
						<li class="close-sb"><a href="sarga39.html">39. ಏಕೋನಚತ್ವಾರಿಂಶಃ ಸರ್ಗಃ - ವನಗಮನಾಪೃಚ್ಛಾ</a></li>
						<li class="close-sb"><a href="sarga40.html">40. ಚತ್ವಾರಿಂಶಃ ಸರ್ಗಃ - ಪೌರಾದ್ಯನುವ್ರಜ್ಯಾ</a></li>
						<li class="close-sb"><a href="sarga41.html">41. ಏಕಚತ್ವಾರಿಂಶಃ ಸರ್ಗಃ - ನಗರಸಂಕ್ಷೋಭಃ </a></li>
						<li class="close-sb"><a href="sarga42.html">42. ದ್ವಿಚತ್ವಾರಿಂಶಃ ಸರ್ಗಃ - ದಶರಥಾಕ್ರಂದಃ </a></li>
						<li class="close-sb"><a href="sarga43.html">43. ತ್ರಿಚತ್ವಾರಿಂಶಃ ಸರ್ಗಃ - ಕೌಸಲ್ಯಾಪರಿದೇವಿತಮ್ </a></li>
						<li class="close-sb"><a href="sarga44.html">44. ಚತುಶ್ಚತ್ವಾರಿಂಶಃ ಸರ್ಗಃ - ಸುಮಿತ್ರಾಶ್ವಾಸನಮ್ </a></li>
						<li class="close-sb"><a href="sarga45.html">45. ಪಂಚಚತ್ವಾರಿಂಶಃ ಸರ್ಗಃ - ಪೌರಯಾಚನಮ್ </a></li>
						<li class="close-sb"><a href="sarga46.html">46. ಷಟ್‍ಚತ್ವಾರಿಂಶಃ ಸರ್ಗಃ - ಪೌರಮೋಹನಮ್ </a></li>
						<li class="close-sb"><a href="sarga47.html">47. ಸಪ್ತಚತ್ವಾರಿಂಶಃ ಸರ್ಗಃ - ಪೌರನಿವೃತ್ತಿಃ </a></li>
						<li class="close-sb"><a href="sarga48.html">48. ಅಷ್ಟಚತ್ವಾರಿಂಶಃ ಸರ್ಗಃ - ಪೌರಾಂಗನಾವಿಲಾಪಃ </a></li>
						<li class="close-sb"><a href="sarga49.html">49. ಏಕೋನಪಂಚಾಶಃ ಸರ್ಗಃ - ಜನಪದಾಕ್ರೋಶಃ </a></li>
						<li class="close-sb"><a href="sarga50.html">50. ಪಂಚಾಶಃ ಸರ್ಗಃ - ಗುಹಸಂಗತಮ್ </a></li>
						<li class="close-sb"><a href="sarga51.html">51. ಏಕಪಂಚಾಶಃ ಸರ್ಗಃ - ಗುಹಲಕ್ಷ್ಮಣಜಾಗರಣಮ್ </a></li>
						<li class="close-sb"><a href="sarga52.html">52. ದ್ವಿಪಂಚಾಶಃ ಸರ್ಗಃ - ಗಂಗಾವತರಣಮ್ </a></li>
						<li class="close-sb"><a href="sarga53.html">53. ತ್ರಿಪಂಚಾಶಃ ಸರ್ಗಃ - ರಾಮಸಂಕ್ಷೋಭಃ </a></li>
						<li class="close-sb"><a href="sarga54.html">54. ಚತುಃಪಂಚಾಶಃ ಸರ್ಗಃ - ಭರದ್ವಾಜಾಶ್ರಮಾಭಿಗಮನಮ್ </a></li>
						<li class="close-sb"><a href="sarga55.html">55. ಪಂಚಪಂಚಾಶಃ ಸರ್ಗಃ - ಯುಮುನಾತರಣಮ್ </a></li>
						<li class="close-sb"><a href="sarga56.html">56. ಷಟ್‍ಪಂಚಾಶಃ ಸರ್ಗಃ - ಚಿತ್ರಕೂಟನಿವಾಸಃ </a></li>
						<li class="close-sb"><a href="sarga57.html">57. ಸಪ್ತಪಂಚಾಶಃ ಸರ್ಗಃ - ಸುಮಂತ್ರೋಪಾವರ್ತನಮ್ </a></li>
						<li class="close-sb"><a href="sarga58.html">58. ಅಷ್ಟಪಂಚಾಶಃ ಸರ್ಗಃ - ರಾಮಸಂದೇಶಾಖ್ಯಾನಮ್ </a></li>
						<li class="close-sb"><a href="sarga59.html">59. ಏಕೋನಷಷ್ಟಿತಮಃ ಸರ್ಗಃ - ದಶರಥವಿಲಾಪಃ</a></li>
						<li class="close-sb"><a href="sarga60.html">60. ಷಷ್ಟಿತಮಃ ಸರ್ಗಃ - ಕೌಸಲ್ಯಾಸಮಾಶ್ವಾಸನಮ್ </a></li>
						<li class="close-sb"><a href="sarga61.html">61. ಏಕಷಷ್ಟಿತಮಃ ಸರ್ಗಃ - ಕೌಸಲ್ಯೋಪಾಲಂಭಃ </a></li>
						<li class="close-sb"><a href="sarga62.html">62. ದ್ವಿಷಷ್ಟಿತಮಃ ಸರ್ಗಃ - ಕೌಸಲ್ಯಾಪ್ರಸಾದನಮ್ </a></li>
						<li class="close-sb"><a href="sarga63.html">63. ತ್ರಿಷಷ್ಟಿತಮಃ ಸರ್ಗಃ - ಋಷಿಕುಮಾರವಧಾಖ್ಯಾನಮ್ </a></li>
						<li class="close-sb"><a href="sarga64.html">64. ಚತುಃಷಷ್ಟಿತಮಃ ಸರ್ಗಃ - ದಶರಥದಿಷ್ಟಾಂತಃ</a></li>
						<li class="close-sb"><a href="sarga65.html">65. ಪಂಚಷಷ್ಟಿತಮಃ ಸರ್ಗಃ - ಅಂತಃಪುರಾಕ್ರಂದಃ </a></li>
						<li class="close-sb"><a href="sarga66.html">66. ಷಟ್‍ಷಷ್ಟಿತಮಃ ಸರ್ಗಃ - ತೈಲದ್ರೋಣ್ಯಧಿಶಯನಮ್ </a></li>
						<li class="close-sb"><a href="sarga67.html">67. ಸಪ್ತಷಷ್ಟಿತಮಃ ಸರ್ಗಃ - ಅರಾಜಕದುರವಸ್ಥಾವರ್ಣನಮ್ </a></li>
						<li class="close-sb"><a href="sarga68.html">68. ಅಷ್ಟಷಷ್ಟಿತಮಃ ಸರ್ಗಃ - ದೂತಪ್ರೇಷಣಮ್ </a></li>
						<li class="close-sb"><a href="sarga69.html">69. ಏಕೋನಸಪ್ತತಿತಮಃ ಸರ್ಗಃ - ಭರತದುಃಸ್ವಪ್ನಃ </a></li>
						<li class="close-sb"><a href="sarga70.html">70. ಸಪ್ತತಿತಮಃ ಸರ್ಗಃ - ಭರತಪ್ರಸ್ಥಾನಮ್ </a></li>
						<li class="close-sb"><a href="sarga71.html">71. ಏಕಸಪ್ತತಿತಮಃ ಸರ್ಗಃ - ಅಯೋಧ್ಯಾಗಮನಮ್ </a></li>
						<li class="close-sb"><a href="sarga72.html">72. ದ್ವಿಸಪ್ತತಿತಮಃ ಸರ್ಗಃ - ಭರತಸಂತಾಪಃ </a></li>
						<li class="close-sb"><a href="sarga73.html">73. ತ್ರಿಸಪ್ತತಿತಮಃ ಸರ್ಗಃ - ಕೈಕೇಯೀವಿಗರ್ಹಣಮ್ </a></li>
						<li class="close-sb"><a href="sarga74.html">74. ಚತುಃಸಪ್ತತಿತಮಃ ಸರ್ಗಃ - ಕೈಕೇಯ್ಯಾಕ್ರೋಶಃ</a></li>
						<li class="close-sb"><a href="sarga75.html">75. ಪಂಚಸಪ್ತತಿತಮಃ ಸರ್ಗಃ - ಭರತಶಪಥಃ</a></li>
						<li class="close-sb"><a href="sarga76.html">76. ಷಟ್‍ಸಪ್ತತಿತಮಃ ಸರ್ಗಃ - ದಶರಥೌರ್ಧ್ವದೈಹಿಕಮ್ </a></li>
						<li class="close-sb"><a href="sarga77.html">77. ಸಪ್ತಸಪ್ತತಿತಮಃ ಸರ್ಗಃ - ಭರತಶತ್ರುಘ್ನವಿಲಾಪಃ</a></li>
						<li class="close-sb"><a href="sarga78.html">78. ಅಷ್ಟಸಪ್ತತಿತಮಃ ಸರ್ಗಃ - ಕುಬ್ಜಾವಿಕ್ಷೇಪಃ</a></li>
						<li class="close-sb"><a href="sarga79.html">79. ಏಕೋನಾಶೀತಿತಮಃ ಸರ್ಗಃ - ಸಚಿವಪ್ರಾರ್ಥನಾಪ್ರತಿಷೇಧಃ</a></li>
						<li class="close-sb"><a href="sarga80.html">80. ಅಶೀತಿತಮಃ ಸರ್ಗಃ - ಮಾರ್ಗಸಂಸ್ಕಾರಃ</a></li>
						<li class="close-sb"><a href="sarga81.html">81. ಏಕಾಶೀತಿತಮಃ ಸರ್ಗಃ - ಸಭಾಸ್ಥಾನಮ್ </a></li>
						<li class="close-sb"><a href="sarga82.html">82. ದ್ವ್ಯಶೀತಿತಮಃ ಸರ್ಗಃ - ಸೇನಾಪ್ರಸ್ಥಾನಮ್ </a></li>
						<li class="close-sb"><a href="sarga83.html">83. ತ್ರ್ಯಶೀತಿತಮಃ ಸರ್ಗಃ - ಭರತವನಪ್ರಸ್ಥಾನಮ್ </a></li>
						<li class="close-sb"><a href="sarga84.html">84. ಚತುರಶೀತಿತಮಃ ಸರ್ಗಃ - ಗುಹಾಗಮನ್</a></li>
						<li class="close-sb"><a href="sarga85.html">85. ಪಂಚಾಶೀತಿತಮಃ ಸರ್ಗಃ - ಗುಹಸಮಾಗಮಃ</a></li>
						<li class="close-sb"><a href="sarga86.html">86. ಷಡಶೀತಿತಮಃ ಸರ್ಗಃ - ಗುಹವಾಕ್ಯಮ್ </a></li>
						<li class="close-sb"><a href="sarga87.html">87. ಸಪ್ತಾಶೀತಿತಮಃ ಸರ್ಗಃ - ರಾಮಶಯನಾದಿಪ್ರಶ್ನಃ</a></li>
						<li class="close-sb"><a href="sarga88.html">88. ಅಷ್ಟಾಶೀತಿತಮಃ ಸರ್ಗಃ - ಶಯ್ಯಾನುವೀಕ್ಷಣಮ್</a></li>
						<li class="close-sb"><a href="sarga89.html">89. ಏಕೋನವತಿತಮಃ ಸರ್ಗಃ - ಗಂಗಾತರಣಮ್</a></li>
						<li class="close-sb"><a href="sarga90.html">90. ನವತಿತಮಃ ಸರ್ಗಃ - ಭರದ್ವಾಜಾಶ್ರಮನಿವಾಸಃ</a></li>
						<li class="close-sb"><a href="sarga91.html">91. ಏಕನವತಿತಮಃ ಸರ್ಗಃ - ಭರದ್ವಾಜಾತಿಥ್ಯಮ್ </a></li>
						<li class="close-sb"><a href="sarga92.html">92. ದ್ವಿನವತಿತಮಃ ಸರ್ಗಃ - ಭರದ್ವಾಜಾಮಂತ್ರಣಮ್</a></li>
						<li class="close-sb"><a href="sarga93.html">93. ತ್ರಿನವತಿತಮಃ ಸರ್ಗಃ - ಚಿತ್ರಕೂಟವನಪ್ರೇಷಣಮ್ </a></li>
						<li class="close-sb"><a href="sarga94.html">94. ಚತುರ್ನವತಿತಮಃ ಸರ್ಗಃ - ಚಿತ್ರಕೂಟವರ್ಣನಾ</a></li>
						<li class="close-sb"><a href="sarga95.html">95. ಪಂಚನವತಿತಮಃ ಸರ್ಗಃ - ಮಂದಾಕಿನಿವರ್ಣನಾ</a></li>
						<li class="close-sb"><a href="sarga96.html">96. ಷಣ್ಣವತಿತಮಃ ಸರ್ಗಃ - ಲಕ್ಮಣಕ್ರೋಧಃ</a></li>
						<li class="close-sb"><a href="sarga97.html">97. ಸಪ್ತನವತಿತಮಃ ಸರ್ಗಃ - ಭರತಗುಣಪ್ರಶಂಸಾ</a></li>
						<li class="close-sb"><a href="sarga98.html">98. ಅಷ್ಟನವತಿತಮಃ ಸರ್ಗಃ - ರಾಮಾನ್ವೇಷಣಮ್</a></li>
						<li class="close-sb"><a href="sarga99.html">99. ಏಕೋಶತತಮಃಸರ್ಗಃ - ರಾಮಸಮಾಗಮಃ</a></li>
						<li class="close-sb"><a href="sarga100.html">100. ಶತತಮಃ ಸರ್ಗಃ - ಕಚ್ಚಿತ್ಸರ್ಗಃ</a></li>
						<li class="close-sb"><a href="sarga101.html">101. ಏಕಾಧಿಕಶತತಮಃ ಸರ್ಗಃ - ಪಿತೃದಿಷ್ಟಾಂತಶ್ರವಣಮ್ </a></li>
						<li class="close-sb"><a href="sarga102.html">102. ದ್ವ್ಯಧಿಕಶತತಮಃ ಸರ್ಗಃ - ನಿವಾಪದಾನಮ್</a></li>
						<li class="close-sb"><a href="sarga103.html">103. ತ್ರಯಧಿಕಶತತಮಃ ಸರ್ಗಃ - ಮಾತೃದರ್ಶನಮ್ </a></li>
						<li class="close-sb"><a href="sarga104.html">104. ಚತುರಧಿಕಶತತಮಃ ಸರ್ಗಃ - ರಾಮಭರತಸಂವಾದಃ</a></li>
						<li class="close-sb"><a href="sarga105.html">105. ಪಂಚಾಧಿಕಶತತಮಃ ಸರ್ಗಃ - ರಾಮವಾಕ್ಯಮ್</a></li>
						<li class="close-sb"><a href="sarga106.html">106. ಷಡಧಿಕಶತತಮಃ ಸರ್ಗಃ - ಭರತವಚನಮ್</a></li>
						<li class="close-sb"><a href="sarga107.html">107. ಸಪ್ತಾಧಿಕಶತತಮಃ ಸರ್ಗಃ - ರಾಮಪ್ರತಿವಚನಮ್</a></li>
						<li class="close-sb"><a href="sarga108.html">108. ಅಷ್ಟಾಧಿಕಶತತಮಃ ಸರ್ಗಃ - ಜಾಬಾಲಿವಾಕ್ಯಮ್</a></li>
						<li class="close-sb"><a href="sarga109.html">109. ನವಾಧಿಕಶತತಮಃ ಸರ್ಗಃ - ಸತ್ಯಪ್ರಶಂಸಾ</a></li>
						<li class="close-sb"><a href="sarga110.html">110. ದಶಾಧಿಕಶತತಮಃ ಸರ್ಗಃ - ಇಕ್ಷ್ವಾಕುವಂಶವರ್ಣನಮ್</a></li>
						<li class="close-sb"><a href="sarga111.html">111. ಏಕಾಧಿಕಶತತಮಃ ಸರ್ಗಃ - ಭರತಾನುಶಾಸನಮ್</a></li>
						<li class="close-sb"><a href="sarga112.html">112. ದ್ವಾದಾಶಾಧಿಕಶತತಮಃ ಸರ್ಗಃ - ಪಾದುಕಾಪ್ರದಾನಮ್</a></li>
						<li class="close-sb"><a href="sarga113.html">113. ತ್ರಯೋದಶಾಧಿಕಶತತಮಃ ಸರ್ಗಃ - ಪಾದುಕಾಗ್ರಹಣಮ್</a></li>
						<li class="close-sb"><a href="sarga114.html">114. ಚುರ್ತದಶಾಧಿಕಶತತಮಃ ಸರ್ಗಃ - ಅಯೋಧ್ಯಾಪ್ರವೇಶಃ</a></li>
						<li class="close-sb"><a href="sarga115.html">115. ಪಂಚದಶಾಧಿಕಶತತಮಃ ಸರ್ಗಃ - ಪಾದುಕಾಪಟ್ಟಾಭಿಷೇಕ</a></li>
						<li class="close-sb"><a href="sarga116.html">116. ಷೋಡಶಾಧಿಕಶತತಮಃ ಸರ್ಗಃ - ಖರವಿಪ್ರಕರಣಕಥನಮ್</a></li>
						<li class="close-sb"><a href="sarga117.html">117. ಸಪ್ತದಶಾಧಿಕಶತತಮಃ ಸರ್ಗಃ - ಸೀತಾಪಾತಿವ್ರತ್ಯಪ್ರಶಂಸಾ</a></li>
						<li class="close-sb"><a href="sarga118.html">118. ಅಷ್ಟಾದಶಾಧಿಕಶತತಮಃ ಸರ್ಗಃ - ದಿವ್ಯಾಲಂಕಾರಗ್ರಹಣಮ್</a></li>
						<li class="close-sb"><a href="sarga119.html">119. ಏಕೋನವಿಂಶತ್ಯಧಿಕಶತತಮಃ ಸರ್ಗಃ - ದಂಡಕಾರಣ್ಯಪ್ರವೇಶಃ</a></li>
                      </ul>
                </nav>
            </div>
        </div>

<!-- #main-sidebar .main-sidebar .main-sidebar-right -->

        <script src="https://ajax.googleapis.com/ajax/libs/jquery/1.11.2/jquery.min.js"></script>
        <script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
        <script src="../dist/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
            <div class="main-navbar-content" >
                <div id="toggle-sidebar" class="icon right" title="Sidebar Menu">
                    <img alt="menu" src="../assets/menu32@64.png" width=24px height="24px">
                </div>
            </div>
        </div>

        <script>
            $(document).ready(function() {
                $('#main-sidebar').simplerSidebar({
                    opener: '#toggle-sidebar',
                    animation: {
                        easing: "easeOutQuint"
                    },
                    sidebar: {
                        closingLinks: '.close-sb'
                    }
                });
            });
        </script>
		
		
		
		
		
</div>
</body>
</html>
