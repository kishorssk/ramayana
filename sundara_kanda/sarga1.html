<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
<title>ಪ್ರಥಮಃ ಸರ್ಗಃ - ಸಾಗರಲಂಘನಮ್ </title>
	<link rel="stylesheet" href="../bootstrap-3.3.6-dist/css/bootstrap.css">

	<link rel="stylesheet" href="../style.css">
	<link rel="stylesheet" href="../assets/style.css" >
</head>

<body>
<!--Header --->
<div class="header_top">  
	<div class="col-xs-12">
		<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
		<p style="font-size:17px; padding-top:10px;"><a href="../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
		<a href="../bala_kanda.html">ಬಾಲಕಾಂಡ</a>&emsp;&emsp;&emsp;&emsp;&emsp; 
		<a href="../ayodhya_kanda.html">ಅಯೋಧ್ಯಾಕಾಂಡ</a> &emsp;&emsp;&emsp;&emsp;&emsp; 
		<a href="../aranya_kanda.html">ಅರಣ್ಯಕಾಂಡ</a> &emsp;&emsp;&emsp;&emsp;&emsp;
		<a href="../kishkindha_kanda.html">ಕಿಷ್ಕಿಂಧಾಕಾಂಡ</a> &emsp;&emsp;&emsp;&emsp;&emsp; 
		<a href="../sundara_kanda.html">ಸುಂದರಕಾಂಡ</a> &emsp;&emsp;&emsp;&emsp;&emsp; 
		<a href="../yuddha_kanda.html">ಯುದ್ಧಕಾಂಡ</a></p>
	</div>
</div>
<!-- Header Close -->
<br>
<div class="container">
		<div class="row">
			<div class="col-xs-12" id="text">
				<div class="chapter" type="kanda" id="VRK_C05">
					<div class="ch_name"> ಸುಂದರಕಾಂಡಃ   </div>
	
				<div class="section" type="sarga" id="VRK_C05_S01">
					<div class="sname"><b>ಪ್ರಥಮಃ ಸರ್ಗಃ - ಸಾಗರಲಂಘನಮ್ </b></div>
					<div class="verse">ತತೋ ರಾವಣನೀತಾಯಾಃ ಸೀತಾಯಾ ಶತ್ರುಕರ್ಷನಃ  ।<br />ಇಯೇಷ  ಪದಮನ್ವೇಷ್ಟುಂ  ಚಾರಣಾಚರಿತೇ ಪಥಿ  ॥ 1 ॥</div>
					<div class="verse"> ದುಷ್ಕರಂ ನಿಷ್ಪ್ರತಿದ್ವಂದ್ವಂ ಚಿಕೀರ್ಷನ್ ಕರ್ಮ ವಾನರಃ  ।<br />ಸಮುದಗ್ರಶಿರೋಗ್ರೀವೋ ಗವಾಂ ಪತಿರಿವಾಬಭೌ  ॥ 2 ॥</div>
					<div class="verse">ಅಥ ವೈದೂರ್ಯವರ್ಣೇಷು ಶಾದ್ವಲೇಷು ಮಹಾಬಲಃ  ।<br />ಧೀರಃ ಸಲಿಲಕಲ್ಪೇಷು ವಿಚಚಾರ ಯಥಾಸುಖಮ್  ॥ 3 ॥</div>
					<div class="verse">ದ್ವಿಜಾನ್ ವಿತ್ರಾಯಸನ್ ಧೀಮಾನುರಸಾ ಪಾದಪಾನ್ ಹರನ್  ।<br />ಮೃಗಾಂಶ್ಚ ಸುಬಹೂನಿಘ್ನನ್ ಪ್ರವೃದ್ಧ ಇವ ಕೇಸರೀ  ॥ 4 ॥</div>
					<div class="verse">ನೀಲಲೋಹಿತಮಾಂಜಿಷ್ಠ ಪತ್ರವರ್ಣೈಃ ಸಿತಾಸಿತೈಃ  ।<br />ಸ್ವಭಾವವಿಹಿತೈಶ್ಚಿತ್ರೈರ್ಧಾತುಭಿಃ ಸಮಲಂಕೃತಮ್  ॥ 5 ॥</div>
					<div class="verse">ಕಾಮರೂಪಿಭಿರಾವಿಷ್ಟಮಭೀಕ್ಷ್ಣಂ ಸಪರಿಚ್ಛದೈಃ  ।<br />ಯಕ್ಷಕಿನ್ನರಗಂಧರ್ವೈರ್ದೇವಕಲ್ಪೈಶ್ಚ ಪನ್ನಗೈಃ  ॥ 6 ॥</div>
					<div class="verse">ಸ ತಸ್ಯ ಗಿರಿವರ್ಯಸ್ಯ ತಲೇ ನಾಗವರಾಯತೇ  ।<br />ತಿಷ್ಠನ್ ಕಪಿವರಸ್ತತ್ರ ಹ್ರದೇ ನಾಗ ಇವಾಬಭೌ  ॥ 7 ॥</div>
					<div class="verse">ಸ ಸೂರ್ಯಾಯ ಮಹೇಂದ್ರಾಯ ಪವನಾಯ ಸ್ವಯಂಭುವೇ  ।<br />ಭೂತೇಭ್ಯಶ್ಚಾಂಜಲಿಂ ಕೃತ್ವಾ ಚಕಾರ ಗಮನೇ ಮತಿಮ್  ॥ 8 ॥</div>
					<div class="verse">ಅಂಜಲಿಂ ಪ್ರಾಙ್ಮುಖಃ ಕುರ್ವನ್ ಪವನಾಯಾತ್ಮಯೋನಯೇ  ।<br />ತತೋ ಹಿ ವವೃಧೇ ಗಂತುಂ ದಕ್ಷಿಣೋ ದಕ್ಷಿಣಾಂ ದಿಶಮ್  ॥ 9 ॥</div>
					<div class="verse">ಪ್ಲವಂಗಪ್ರವರೈರ್ದೃಷ್ಟಃ ಪ್ಲವನೇ ಕೃತನಿಶ್ಚಯಃ  ।<br />ವವೃಧೇ ರಾಮವೃದ್ಧ್ಯರ್ಥಂ ಸಮುದ್ರ ಇವ ಪರ್ವಸು  ॥ 10 ॥</div>
					<div class="verse">ನಿಷ್ಪ್ರಮಾಣಶರೀರಃ ಸನ್ ಲಿಲಂಘಯಿಷುರರ್ಣವಮ್  ।<br />ಬಾಹುಭ್ಯಾಂ ಪೀಡಯಾಮಾಸ ಚರಣಾಭ್ಯಾಂ ಚ ಪರ್ವತಮ್  ॥ 11 ॥</div>
					<div class="verse">ಸ ಚಚಾಲಾಚಲಶ್ಚಾಪಿ ಮುಹೂರ್ತಂ ಕಪಿಪೀಡಿತಃ  ।<br />ತರೂಣಾಂ ಪುಷ್ಪಿತಾಗ್ರಾಣಾಂ ಸರ್ವಂ ಪುಷ್ಪಮಶಾತಯತ್  ॥ 12 ॥</div>
					<div class="verse">ತೇನ ಪಾದಪಮುಕ್ತೇನ ಪುಷ್ಪೌಘೇಣ ಸುಗಂಧಿನಾ  ।<br />ಸರ್ವತಃ ಸಂವೃತಃ ಶೈಲೋ ಬಭೌ ಪುಷ್ಪಮಯೋ ಯಥಾ  ॥ 13 ॥</div>
					<div class="verse">ತೇನ ಚೋತ್ತಮವೀರ್ಯೇಣ ಪೀಡ್ಯಮಾನಃ ಸ ಪರ್ವತಃ  ।<br />ಸಲಿಲಂ ಸಂಪ್ರಸುಸ್ರಾವ ಮದಂ ಮತ್ತ ಇವ ದ್ವಿಪಃ  ॥ 14 ॥</div>
					<div class="verse">ಪೀಡ್ಯಮಾನಸ್ತು ಬಲಿನಾ ಮಹೇಂದ್ರಸ್ತೇನ ಪರ್ವತಃ  ।<br />ರೀತೀರ್ನಿರ್ವರ್ತಯಾಮಾಸ ಕಾಂಚನಾಂಜನರಾಜತೀಃ  ॥ 15 ॥</div>
					<div class="verse">ಮುಮೋಚ ಚ ಶಿಲಾಃ ಶೈಲೋ ವಿಶಾಲಾಃ ಸುಮನಃಶಿಲಾಃ  ।<br />ಮಧ್ಯಮೇನಾರ್ಚಿಷಾ ಜುಷ್ಟೋ ಧೂಮರಾಜೀರಿವಾನಲಃ  ॥ 16 ॥</div>
					<div class="verse">ಗಿರಿಣಾ ಪೀಡ್ಯಮಾನೇನ ಪೀಡ್ಯಮಾನಾನಿ ಸರ್ವತಃ  ।<br />ಗುಹಾವಿಷ್ಟಾನಿ ಭೂತಾನಿ ವಿನೇದುರ್ವಿಕೃತೈಃ ಸ್ವರೈಃ  ॥ 17 ॥</div>
					<div class="verse">ಸ ಮಹಾಸತ್ತ್ವಸಂನಾದಃ ಶೈಲಪೀಡಾನಿಮಿತ್ತಜಃ  ।<br />ಪೃಥಿವೀಂ ಪೂರಯಾಮಾಸ ದಿಶಶ್ಚೋಪವನಾನಿ ಚ  ॥ 18 ॥</div>
					<div class="verse">ಶಿರೋಭಿಃ ಪೃಥುಭಿಃ ಸರ್ಪಾ ವ್ಯಕ್ತಸ್ವಸ್ತಿಕಲಕ್ಷಣೈಃ  ।<br />ವಮಂತಃ ಪಾವಕಂ ಘೋರಂ ದದಂಶುರ್ದಶನೈಃ ಶಿಲಾಃ  ॥ 19 ॥</div>
					<div class="verse">ತಾಸ್ತದಾ ಸವಿಷೈರ್ದಷ್ಟಾಃ ಕುಪಿತೈಸ್ತೈರ್ಮಹಾ ಶಿಲಾಃ  ।<br />ಜಜ್ವಲುಃ ಪಾವಕೋದ್ದೀಪ್ತಾ ಬಿಭಿದುಶ್ಚ ಸಹಸ್ರಧಾ  ॥ 20 ॥</div>
					<div class="verse">ಯಾನಿ ಚೌಷಧಜಾಲಾನಿ ತಸ್ಮಿನ್ ಜಾತಾನಿ ಪರ್ವತೇ  ।<br />ವಿಷಘ್ನಾನ್ಯಪಿ ನಾಗಾನಾಂ ನ ಶೇಕುಃ ಶಮಿತುಂ ವಿಷಮ್  ॥ 21 ॥</div>
					<div class="verse">ಭಿದ್ಯತೇऽಯಂ ಗಿರಿರ್ಭೂತೈರಿತಿ ಮತ್ವಾ ತಪಸ್ವಿನಃ ।<br />ತ್ರಸ್ತಾ ವಿದ್ಯಾಧರಾಸ್ತಸ್ಮಾದುತ್ಪೇತುಃ ಸ್ತ್ರೀಗಣೈಃ ಸಹ ॥ 22 ॥</div>
					<div class="verse">ಪಾನಭೂಮಿಗತಂ ಹಿತ್ವಾ ಹೈಮಮಾಸವಭಾಜನಮ್  ।<br />ಪಾತ್ರಾಣಿ ಚ ಮಹಾರ್ಹಾಣಿ ಕರಕಾಂಶ್ಚ ಹಿರಣ್ಮಯಾನ್  ॥ 23 ॥</div>
					<div class="verse">ಲೇಹ್ಯಾನುಚ್ಚಾವಚಾನ್ ಭಕ್ಷ್ಯಾನ್ ಮಾಂಸಾನಿ ವಿವಿಧಾನಿ ಚ  ।<br />ಆರ್ಷಭಾಣಿ ಚ ಚರ್ಮಾಣಿ ಖಡ್ಗಾಂಶ್ಚ ಕನಕತ್ಸರೂನ್  ॥ 24 ॥</div>
					<div class="verse">ಕೃತಕಂಠಗುಣಾಃ ಕ್ಷೀಬಾ ರಕ್ತಮಲ್ಯಾನುಲೇಪನಾಃ  ।<br />ರಕ್ತಾಕ್ಷಾಃ ಪುಷ್ಕರಾಕ್ಷಾಶ್ಚ ಗಗನಂ ಪ್ರತಿಪೇದಿರೇ  ॥ 25 ॥</div>
					<div class="verse">ಹಾರನೂಪುರಕೇಯೂರಪಾರಿಹಾರ್ಯಧರಾಃ ಸ್ತ್ರಿಯಃ  ।<br />ವಿಸ್ಮಿತಾಃ ಸಸ್ಮಿತಾಸ್ತಸ್ಥುರಾಕಾಶೇ ರಮಣೈಃ ಸಹ  ॥ 26 ॥</div>
					<div class="verse">ದರ್ಶಯಂತೋ ಮಹಾ ವಿದ್ಯಾಂ ವಿದ್ಯಾಧರ ಮಹರ್ಷಯಃ  ।<br />ಸಪ್ರಿಯಾಸ್ತಸ್ಥುರಾಕಾಶೇ ವೀಕ್ಷಾಂಚಕ್ರುಶ್ಚ ಪರ್ವತಮ್  ॥ 27 ॥</div>
					<div class="verse">ಶುಶ್ರುವುಶ್ಚ ತದಾ ಶಬ್ದಮೃಷೀಣಾಂ ಭಾವಿತಾತ್ಮನಾಮ್  ।<br />ಚಾರಣಾನಾಂ ಚ ಸಿದ್ಧಾನಾಂ ಸ್ಥಿತಾನಾಂವಿಮಲೇऽಂಬರೇ  ॥ 28 ॥</div>
					<div class="verse">ಏಷ ಪರ್ವತಸಂಕಾಶೋ ಹನೂಮಾನ್ ಮಾರುತಾತ್ಮಜಃ  ।<br />ತಿತೀರ್ಷತಿ ಮಹಾವೇಗಃ ಸಾಗರಂ ಮಕರಾಲಯಮ್  ॥ 29 ॥</div>
					<div class="verse">ರಾಮಾರ್ಥಂ ವಾನರಾರ್ಥಂ ಚ ಚಿಕೀರ್ಷನ್ ಕರ್ಮ ದುಷ್ಕರಮ್  ।<br />ಸಮುದ್ರಸ್ಯ ಪರಂ ಪಾರಂ ದುಷ್ಪ್ರಾಪಂ ಪ್ರಾಪ್ತುಮಿಚ್ಛತಿ  ॥ 30 ॥</div>
					<div class="verse">ಇತಿ ವಿದ್ಯಾಧರಾಃ ಶ್ರುತ್ವಾ ವಚಸ್ತೇಷಾಂ ತಪಸ್ವಿನಾಮ್  ।<br />ತಮಪ್ರಮೇಯಂ ದದೃಶುಃ ಪರ್ವತೇ ವಾನರರ್ಷಭಮ್  ॥ 31 ॥</div>
					<div class="verse">ದುಧುವೇ ಚ ಸ ರೋಮಾಣಿ ಚಕಂಪೇ ಚಾಚಲೋಪಮಃ  ।<br />ನನಾದ ಸುಮಹಾನಾದಂ ಸ ಮಹಾನಿವ ತೋಯದಃ  ॥ 32 ॥</div>
					<div class="verse">ಆನುಪೂವ್ರ್ಯೇಣ ವೃತ್ತಂ ಚ ಲಾಂಗೂಲಂ ರೋಮಭಿಶ್ಚಿತಮ್  ।<br />ಉತ್ಪತಿಷ್ಯನ್ ವಿಚಿಕ್ಷೇಪ ಪಕ್ಷಿರಾಜ ಇವೋರಗಮ್  ॥ 33 ॥</div>
					<div class="verse">ತಸ್ಯ ಲಾಂಗೂಲಮಾವಿದ್ಧಮಾತ್ತವೇಗಸ್ಯ ಪೃಷ್ಠತಃ  ।<br />ದದೃಶೇ ಗರುಡೇನೇವ ಹ್ರಿಯಮಾಣೋ ಮಹೋರಗಃ  ॥ 34 ॥</div>
					<div class="verse">ಬಾಹೂ ಸಂಸ್ತಂಭಯಾಮಾಸ ಮಹಾಪರಿಘಸಂನಿಭೌ  ।<br />ಸಸಾದ ಚ ಕಪಿಃ ಕಟ್ಯಾಂ ಚರಣೌ ಸಂಚುಕೋಚ ಚ  ॥ 35 ॥</div>
					<div class="verse">ಸಂಹೃತ್ಯ ಚ ಭುಜೌ ಶ್ರೀಮಾಂಸ್ತಥೈವ ಚ ಶಿರೋಧರಾಮ್  ।<br />ತೇಜಃ ಸತ್ತ್ವಂ ತಥಾ ವಿರ್ಯಮಾವಿವೇಶ ಸ ವೀರ್ಯವಾನ್  ॥ 36 ॥</div>
					<div class="verse">ಮಾರ್ಗಮಾಲೋಕಯನ್ ದೂರಾದೂಧ್ರ್ವಂ ಪ್ರಣಿಹಿತೇಕ್ಷಣಃ  ।<br />ರುರೋಧ ಹೃದಯೇ ಪ್ರಾಣಾನಾಕಾಶಮವಲೋಕಯನ್  ॥ 37 ॥</div>
					<div class="verse">ಪದ್ಭ್ಯಾಂ ದೃಢಮವಸ್ಥಾನಂ ಕೃತ್ವಾ ಸ ಕಪಿಕುಂಜರಃ  ।<br />ನಿಕುಂಚ್ಯ ಕರ್ಣೌ ಹನುಮಾನುತ್ಪತಿಷ್ಯನ್ ಮಹಾಬಲಃ  ॥ 38 ॥</div>
					<div class="verse">ವಾನರಾನ್ ವಾನರಶ್ರೇಷ್ಠ ಇದಂ ವಚನಮಬ್ರವೀತ್  ।<br />ಯಥಾ ರಾಘವನಿರ್ಮುಕ್ತಃ ಶರಃ ಶ್ವಸನವಿಕ್ರಮಃ  ॥ 39 ॥</div>
					<div class="verse">ಗಚ್ಛೇತ್ತದ್ವದ್ಗಮಿಷ್ಯಾಮಿ ಲಂಕಾಂ ರಾವಣಪಾಲಿತಾಮ್  ।<br />ನ ಹಿ ದ್ರಕ್ಷ್ಯಾಮಿ ಯದಿ ತಾಂ ಲಂಕಾಯಾಂ ಜನಕಾತ್ಮಜಾಮ್  ॥ 40 ॥</div>
					<div class="verse">ಅನೇನೈವ ಹಿ ವೇಗೇನ ಗಮಿಷ್ಯಾಮಿ ಸುರಾಲಯಮ್  ।<br />ಯದಿ ವಾ ತ್ರಿದಿವೇ ಸೀತಾಂ ನ ದ್ರಕ್ಷ್ಯಾಮಿ ಕೃತಶ್ರಮಃ  ॥ 41 ॥</div>
					<div class="verse">ಬದ್ಧ್ವಾ ರಾಕ್ಷಸರಾಜಾನಮಾನಯಿಷ್ಯಾಮಿ ರಾವಣಮ್  ।<br />ಸರ್ವಥಾ ಕೃತಕಾರ್ಯೋऽಹಮೇಷ್ಯಾಮಿ ಸಹ ಸೀತಯಾ  ॥ 42 ॥</div>
					<div class="verse">ಆನಯಿಷ್ಯಾಮಿ ವಾ ಲಂಕಾಂ ಸಮುತ್ಪಾಟ್ಯ ಸರಾವಣಾಮ್  ।<br />ಏವಮುಕ್ತ್ವಾ ತು ಹನುಮಾನ್ ವಾನರಾನ್ ವಾನರೋತ್ತಮಃ  ॥ 43 ॥</div>
					<div class="verse">ಉತ್ಪಪಾತಾಥ ವೇಗೇನ ವೇಗವಾನವಿಚಾರಯನ್  ।<br />ಸುಪರ್ಣಮಿವ ಚಾತ್ಮಾನಂ ಮೇನೇ ಸ ಕಪಿಕುಂಜರಃ  ॥ 44 ॥</div>
					<div class="verse">ಸಮುತ್ಪತತಿ ತಸ್ಮಿಂಸ್ತು ವೇಗಾತ್ತೇ ನಗರೋಹಿಣಃ  ।<br />ಸಂಹೃತ್ಯ ವಿಟಪಾನ್ ಸರ್ವಾನ್ ಸಮುತ್ಪೇತುಃ ಸಮಂತತಃ  ॥ 45 ॥</div>
					<div class="verse">ಸ ಮತ್ತಕೋಯಷ್ಟಿಭಕಾನ್ ಪಾದಪಾನ್ ಪುಷ್ಪಶಾಲಿನಃ  ।<br />ಉದ್ವಹನ್ನೂರುವೇಗೇನ ಜಗಾಮ ವಿಮಲೇऽಂಬರೇ  ॥ 46 ॥</div>
					<div class="verse">ಊರುವೇಗೋದ್ಧತಾ ವೃಕ್ಷಾ ಮುಹೂರ್ತಂ ಕಪಿಮನ್ವಯುಃ  ।<br />ಪ್ರಸ್ಥಿತಂ ದೀರ್ಘಮಧ್ವಾನಂ ಸ್ವಬಂಧುಮಿವ ಬಾಂಧವಾಃ  ॥ 47 ॥</div>
					<div class="verse">ತದೂರುವೇಗೋನ್ಮಥಿತಾಃ ಸಾಲಾಶ್ಚಾನ್ಯೇ ನಗೋತ್ತಮಾಃ  ।<br />ಅನುಜಗ್ಮುರ್ಹನೂಮಂತಂ ಸೈನ್ಯಾ ಇವ ಮಹೀಪತಿಮ್  ॥ 48 ॥</div>
					<div class="verse">ಸುಪುಷ್ಪಿತಾಗ್ರೈರ್ಬಹುಭಿಃ ಪಾದಪೈರನ್ವಿತಃ ಕಪಿಃ  ।<br />ಹನೂಮಾನ್ ಪರ್ವತಾಕಾರೋ ಬಭೂವಾದ್ಭುತದರ್ಶನಃ  ॥ 49 ॥</div>
					<div class="verse">ಸಾರವಂತೋऽಥ ಯೇ ವೃಕ್ಷಾ ನ್ಯಮಜ್ಜನ್ ಲವಣಾಂಭಸಿ  ।<br />ಭಯಾದಿವ ಮಹೇಂದ್ರಸ್ಯ ಪರ್ವತಾ ವರುಣಾಲಯೇ  ॥ 50 ॥</div>
					<div class="verse">ಸ ನಾನಾಕುಸುಮೈಃ ಕೀರ್ಣಃ ಕಪಿಃ ಸಾಂಕುರಕೋರಕೈಃ  ।<br />ಶುಶುಭೇ ಮೇಘಸಂಕಾಶಃ ಖದ್ಯೋತೈರಿವ ಪರ್ವತಃ  ॥ 51 ॥</div>
					<div class="verse">ವಿಮುಕ್ತಾಸ್ತಸ್ಯವೇಗೇನ ಮುಕ್ತ್ವಾ ಪುಷ್ಪಾಣಿ ತೇ ದ್ರುಮಾಃ  ।<br />ಅವಶೀರ್ಯಂತ ಸಲಿಲೇ ನಿವೃತ್ತಾಃ ಸುಹೃದೋ ಯಥಾ  ॥ 52 ॥</div>
					<div class="verse">ಲಘುತ್ವೇನೋಪಪನ್ನಂ ತದ್ವಿಚಿತ್ರಂ ಸಾಗರೇऽಪತತ್  ।<br />ದ್ರುಮಾಣಾಂ ವಿವಿಧಂ ಪುಷ್ಪಂ ಕಪಿವಾಯುಸಮೀರಿತಮ್  ॥ 53 ॥</div>
					<div class="verse">ಪುಷ್ಪೌಘೇನಾನುವಿದ್ಧೇನ ನಾನಾವರ್ಣೇನ ವಾನರಃ  ।<br />ಬಭೌ ಮೇಘ ಇವೋದ್ಯನ್ ವೈ ವಿದ್ಯುದ್ಗಣವಿಭೂಷಿತಃ  ॥ 54 ॥</div>
					<div class="verse">ತಸ್ಯ ವೇಗಸಮಾಧೂತೈಃ ಪುಷ್ಪೈಸ್ತೋಯಮದೃಶ್ಯತ  ।<br />ತಾರಾಭಿರಭಿರಾಮಾಭಿರುದಿತಾಭಿರಿವಾಂಬರಮ್  ॥ 55 ॥</div>
					<div class="verse">ತಸ್ಯಾಂಬರಗತೌ ಬಾಹೂ ದದೃಶಾತೇ ಪ್ರಸಾರಿತೌ  ।<br />ಪರ್ವತಾಗ್ರಾದ್ವಿನಿಷ್ಕ್ರಾಂತೌ ಪಂಚಸ್ಯಾವಿವ ಪನ್ನಗೌ  ॥ 56 ॥</div>
					<div class="verse">ಪಿಬನ್ನಿವ ಬಭೌ ಶ್ರೀಮಾನ್ ಸೋರ್ಮಿಮಾಲಂ ಮಹಾರ್ಣವಮ್  ।<br />ಪಿಪಾಸುರಿವ ಚಾಕಾಶಂ ದದೃಶೇ ಸ ಮಹಕಪಿಃ  ॥ 57 ॥</div>
					<div class="verse">ತಸ್ಯ ವಿದ್ಯುತ್ಪ್ರಭಾಕಾರೇ ವಾಯುಮಾರ್ಗಾನುಸಾರಿಣಃ  ।<br />ನಯನೇ ಸಂಪ್ರಕಾಶೇತೇ ಪರ್ವತಸ್ಥಾವಿವಾನಲೌ  ॥ 58 ॥</div>
					<div class="verse">ಪಿಂಗೇ ಪಿಂಗಾಕ್ಷಮುಖ್ಯಸ್ಯ ಬೃಹತೀ ಪರಿಮಂಡಲೇ  ।<br />ಚಕ್ಷುಷೀ ಸಂಪ್ರಕಾಶೇತೇ ಚಂದ್ರಸೂರ್ಯಾವಿವೋದಿತೌ  ॥ 59 ॥</div>
					<div class="verse">ಮುಖಂ ನಾಸಿಕಯಾ ತಸ್ಯ ತಾಮ್ರಾಯಾ ತಾಮ್ರಮಾಬಭೌ  ।<br />ಸಂಧ್ಯಯಾ ಸಮಭಿಸ್ಪೃಷ್ಟಂ ಯಥಾ ಸೂರ್ಯಸ್ಯಮಂಡಲಮ್  ॥ 60 ॥</div>
					<div class="verse">ಲಾಂಗೂಲಂ ಚ ಸಮಾವಿದ್ಧಂ ಪ್ಲವಮಾನಸ್ಯ ಶೋಭತೇ  ।<br />ಅಂಬರೇ ವಾಯುಪುತ್ರಸ್ಯ ಶಕ್ರಧ್ವಜ ಇವೋಚ್ಛ್ರಿತಃ  ॥ 61 ॥</div>
					<div class="verse">ಲಾಂಗೂಲಚಕ್ರೇಣ ಮಹಾನ್ ಶುಕ್ಲದಂಷ್ಟ್ರೋऽನಿಲಾತ್ಮಜಃ  ।<br />ವ್ಯರೋಚತ ಮಹಾಪ್ರಾಜ್ಞಃ ಪರಿವೇಷೀವ ಭಾಸ್ಕರಃ  ॥ 62 ॥</div>
					<div class="verse">ಸ್ಫಿಗ್ದೇಶೇನಾಭಿತಾಮ್ರೇಣ ರರಾಜ ಸ ಮಹಾಕಪಿಃ  ।<br />ಮಹತಾ ದಾರಿತೇನೇವ ಗಿರಿರ್ಗೈರಿಕಧಾತುನಾ  ॥ 63 ॥</div>
					<div class="verse">ತಸ್ಯ ವಾನರಸಿಂಹಸ್ಯ ಪ್ಲವಮಾನಸ್ಯ ಸಾಗರಮ್  ।<br />ಕಕ್ಷಾಂತರಗತೋ ವಾಯುರ್ಜೀಮೂತ ಇವ ಗರ್ಜತಿ  ॥ 64 ॥</div>
					<div class="verse">ಖೇ ಯಥಾ ನಿಪತಂತುಲ್ಕಾ ಹ್ಯುತ್ತರಾಂತಾದ್ವಿನಿಃಸೃತಾಃ  ।<br />ದೃಶ್ಯತೇ ಸಾನುಬಂಧಾ ಚ ತಥಾ ಸ ಕಪಿಕುಂಜರಃ  ॥ 65 ॥</div>
					<div class="verse">ಪತತ್ಪತಂಗಸಂಕಾಶೋ ವ್ಯಾಯತಃ ಶುಶುಭೇ ಕಪಿಃ  ।<br />ಪ್ರವೃದ್ಧ ಇವ ಮಾತಂಗಃ ಕಕ್ಷ್ಯಯಾ ಬದ್ಧ್ಯ ಮಾನಯಾ  ॥ 66 ॥</div>
					<div class="verse">ಉಪರಿಷ್ಟಾಚ್ಛರೀರೇಣ ಚ್ಛಾಯಯಾ ಚಾವಗಾಢಯಾ  ।<br />ಸಾಗರೇ ಮಾರುತಾವಿಷ್ಟಾ ನೌರಿವಾಸೀತ್ತದಾ ಕಪಿಃ  ॥ 67 ॥</div>
					<div class="verse">ಯಂ ಯಂ ದೇಶಂ ಸಮುದ್ರಸ್ಯ ಜಗಾಮ ಸ ಮಹಾಕಪಿಃ  ।<br />ಸ ಸ ತಸ್ಯೋರುವೇಗೇನ ಸೋನ್ಮಾದ ಇವ ಲಕ್ಷ್ಯತೇ  ॥ 68 ॥</div>
					<div class="verse">ಸಾಗರಸ್ಯೋರ್ಮಿಮಾಲಾನಾಮುರಸಾ ಶೈಲವಷ್ರ್ಮಣಾ  ।<br />ಅಭಿಘ್ನಂಸ್ತು ಮಹಾವೇಗಃ ಪುಪ್ಲುವೇ ಸ ಮಹಾಕಪಿಃ  ॥ 69 ॥</div>
					<div class="verse">ಕಪಿವಾತಶ್ಚ ಬಲವಾನ್ ಮೇಘವಾತಶ್ಚ ನಿಃಸೃತಃ  ।<br />ಸಾಗರಂ ಭೀಮನಿರ್ಘೋಶಂ ಕಂಪಯಾಮಾಸತುರ್ಭೃಶಮ್  ॥ 70 ॥</div>
					<div class="verse">ವಿಕರ್ಷನ್ನೂರ್ಮಿಜಾಲಾನಿ ಬೃಹಂತಿ ಲವಣಾಂಭಸಃ  ।<br />ಪುಪ್ಲುವೇ ಕಪಿಶಾರ್ದೂಲೋ ವಿಕಿರನ್ನಿವ ರೋದಸೀ  ॥ 71 ॥</div>
					<div class="verse">ಮೇರುಮಂದರಸಂಕಾಶಾನುದ್ಗತಾನ್ ಸ ಮಹಾರ್ಣವೇ  ।<br />ಅತ್ಯಕ್ರಾಮನ್ಮಹಾವೇಗಸ್ತರಂಗಾನ್ ಗಣಯನ್ನಿವ  ॥ 72 ॥</div>
					<div class="verse">ತಸ್ಯ ವೇಗಸಮದ್ಭೂತಂ ಜಲಂ ಸಜಲದಂ ತದಾ  ।<br />ಅಂಬರಸ್ಥಂ ವಿಬಭ್ರಾಜ ಶಾರದಾಭ್ರಮಿವಾತತಮ್  ॥ 73 ॥</div>
					<div class="verse">ತಿಮಿನಕ್ತಝಷಾಃ ಕೂರ್ಮಾ ದೃಶ್ಯಂತೇ ವಿವೃತಾಸ್ತದಾ  ।<br />ವಸ್ತ್ರಾಪಕರ್ಷಣೇನೇವ ಶರೀರಾಣಿ ಶರೀರಿಣಾಮ್  ॥ 74 ॥</div>
					<div class="verse">ಪ್ಲವಮಾನಂ ಸಮೀಕ್ಷ್ಯಾಥ ಭುಜಂಗಾಃ ಸಾಗರಾಲಯಾಃ  ।<br />ವ್ಯೋಮ್ನಿ ತಂ ಕಪಿಶಾರ್ದೂಲಂ ಸುಪರ್ಣ ಇತಿ ಮೇನಿರೇ  ॥ 75 ॥</div>
					<div class="verse">ದಶಯೋಜನವಿಸ್ತೀರ್ಣಾ ತ್ರಿಂಶದ್ಯೋಜನಮಾಯತಾ  ।<br />ಛಾಯಾ ವಾನರಸಿಂಹಸ್ಯ ಜಲೇ ಚಾರುತರಾಭವತ್  ॥ 76 ॥</div>
					<div class="verse">ಶ್ವೇತಾಭ್ರಘನರಾಜೀವ ವಾಯುಪುತ್ರಾನುಗಾಮಿನೀ  ।<br />ತಸ್ಯ ಸಾ ಶುಶುಭೇ ಛಾಯಾ ವಿತತಾ ಲವಣಾಂಭಸಿ  ॥ 77 ॥</div>
					<div class="verse">ಶುಶುಭೇ ಸ ಮಹಾತೇಜಾ ಮಹಾಕಾಯೋ ಮಹಾಕಪಿಃ  ।<br />ವಾಯುಮಾರ್ಗೇ ನಿರಾಲಂಬೇ ಪಕ್ಷವಾನಿವ ಪರ್ವತಃ  ॥ 78 ॥</div>
					<div class="verse">ಯೇನಾಸೌ ಯಾತಿ ಬಲವಾನ್ ವೇಗೇನ ಕಪಿಕುಂಜರಃ  ।<br />ತೇನ ಮಾರ್ಗೇಣ ಸಹಸಾ ದ್ರೋಣೀಕೃತ ಇವಾರ್ಣವಃ  ॥ 79 ॥</div>
					<div class="verse">ಆಪಾತೇ ಪಕ್ಷಿಸಂಘಾನಾಂ ಪಕ್ಷಿರಾಜ ಇವಾಬಭೌ  ।<br />ಹನೂಮಾನ್ ಮೇಘಜಾಲಾನಿ ಪ್ರಕರ್ಷನ್ ಮಾರುತೋ ಯಥಾ  ॥ 80 ॥</div>
					<div class="verse">ಪ್ರವಿಶನ್ನಭ್ರಜಾಲಾನಿ ನಿಷ್ಪತಂಶ್ಚ ಪುನಃ ಪುನಃ  ।<br />ಪ್ರಚ್ಛನ್ನಶ್ಚ ಪ್ರಕಾಶಶ್ಚ ಚಂದ್ರಮಾ ಇವ ಲಕ್ಷ್ಯತೇ  ॥ 81 ॥</div>
					<div class="verse">ಪಾಂಡರಾರುಣವರ್ಣಾನಿ ನೀಲಮಾಂಜಿಷ್ಠಕಾನಿ ಚ  ।<br />ಕಪಿನಾ ಕೃಷ್ಯಮಾಣಾನಿ ಮಹಾಭ್ರಾಣಿ ಚಕಾಶಿರೇ  ॥ 82 ॥</div>
					<div class="verse">ಪ್ಲವಮಾನಂ ತು ತಂ ದೃಷ್ಟ್ವಾ ಪ್ಲವಗಂ ತ್ವರಿತಂ ತದಾ  ।<br />ವವೃಷುಃ ಪುಷ್ಪವರ್ಷಾಣಿ ದೇವಗಂಧರ್ವಚಾರಣಾಃ  ॥ 83 ॥</div>
					<div class="verse">ತತಾಪ ನ ಹಿ ತಂ ಸೂರ್ಯಃ ಪ್ಲವಂತಂ ವಾನರೇಶ್ವರಮ್  ।<br />ಸಿಷೇವೇ ಚ ತದಾ ವಾಯೂ ರಾಮಕಾರ್ಯಾರ್ಥಸಿದ್ಧಯೇ  ॥ 84 ॥</div>
					<div class="verse">ಋಷಯಸ್ತುಷ್ಟುವುಶ್ಚೈನಂ ಪ್ಲವಮಾನಂ ವಿಹಾಯಸಾ  ।<br />ಜಗುಶ್ಚ ದೇವಗಂಧರ್ವಾಃ ಪ್ರಶಂಸಂತೋ ಮಹೌಜಸಮ್  ॥ 85 ॥</div>
					<div class="verse">ನಾಗಾಶ್ಚ ತುಷ್ಟುವುರ್ಯಕ್ಷಾ ರಕ್ಷಾಂಸಿ ವಿಬುಧಾಃ ಖಗಾಃ  ।<br />ಪ್ರೇಕ್ಷ್ಯಾಕಾಶೇ ಕಪಿವರಂ ಸಹಸಾ ವಿಹತಕ್ಲಮಮ್  ॥ 86 ॥</div>
					<div class="verse">ತಸ್ಮಿನ್ ಪ್ಲವಗಶಾರ್ದೂಲೇ ಪ್ಲವಮಾನೇ ಹನೂಮಿತಿ  ।<br />ಇಕ್ಷ್ವಾಕುಕುಲಮಾನಾರ್ಥೀ ಚಿಂತಯಾಮಾಸ ಸಾಗರಃ  ॥ 87 ॥</div>
					<div class="verse">ಸಾಹಾಯ್ಯಂ ವಾನರೇಂದ್ರಸ್ಯ ಯದಿ ನಾಹಂ ಹನೂಮತಃ  ।<br />ಕರಿಷ್ಯಾಮಿ ಭವಿಷ್ಯಾಮಿ ಸರ್ವವಾಚ್ಯೋ ವಿವಕ್ಷತಾಮ್  ॥ 88 ॥</div>
					<div class="verse">ಅಹಮಿಕ್ಷ್ವಾಕುನಾಥೇನ ಸಗರೇಣ ವಿವರ್ಧಿತಃ  ।<br />ಇಕ್ಷ್ವಾಕುಸಚಿವಶ್ಚಾಯಂ ನಾವಸೀದಿತುಮರ್ಹತಿ  ॥ 89 ॥</div>
					<div class="verse">ತಥಾ ಮಯಾ ವಿಧಾತವ್ಯಂ ವಿಶ್ರಮೇತ ಯಥಾ ಕಪಿಃ  ।<br />ಶೇಷಂ ಚ ಮಯಿ ವಿಶ್ರಾಂತಃ ಸುಖೇನಾತಿಪತಿಷ್ಯತಿ  ॥ 90 ॥</div>
					<div class="verse">ಇತಿ ಕೃತ್ವಾ ಮತಿಂ ಸಾಧ್ವೀಂ ಸಮುದ್ರಶ್ಛನ್ನಮಂಭಸಿ  ।<br />ಹಿರಣ್ಯನಾಭಂ ಮೈನಾಕಮುವಾಚ ಗಿರಿಸತ್ತಮಮ್  ॥ 91 ॥</div>
					<div class="verse">ತ್ವಮಿಹಾಸುರಸಂಘಾನಾಂ ಪಾತಾಲತಲವಾಸಿನಾಮ್  ।<br />ದೇವರಾಜ್ಞಾ ಗಿರಿಶ್ರೇಷ್ಠ ಪರಿಘಃ ಸಂನಿವೇಶಿತಃ  ॥ 92 ॥</div>
					<div class="verse">ತ್ವಮೇಷಾಂ ಜಾತವೀರ್ಯಾಣಾಂ ಪುನರೇವೋತ್ಪತಿಷ್ಯತಾಮ್  ।<br />ಪಾತಾಲಸ್ಯಾಪ್ರಮೇಯಸ್ಯ ದ್ವಾರಮಾವೃತ್ಯ ತಿಷ್ಠಸಿ  ॥ 93 ॥</div>
					<div class="verse">ತಿರ್ಯಗೂಧ್ರ್ವಮಧಶ್ಚೈವ ಶಕ್ತಿಸ್ತೇ ಶೈಲ ವರ್ಧಿತುಮ್  ।<br />ತಸ್ಮಾತ್ ಸಂಚೋದಯಾಮಿ ತ್ವಾಮುತ್ತಿಷ್ಠ ನಗಸತ್ತಮ  ॥ 94 ॥</div>
					<div class="verse">ಸ ಏಷ ಕಪಿಶಾರ್ದೂಲಸ್ತ್ವಾಮುಪೈಷ್ಯತಿ ವೀರ್ಯವಾನ್  ।<br />ಹನೂಮಾನ್ ರಾಮಕಾರ್ಯಾರ್ಥಂ ಭೀಮಕರ್ಮಾ ಖಮಾಪ್ಲುತಃ  ॥ 95 ॥</div>
					<div class="verse">ಅಸ್ಯ ಸಾಹ್ಯಂ ಮಯಾ ಕಾರ್ಯಮಿಕ್ಷ್ವಾಕುಹಿತವರ್ತಿನಃ  ।<br />ಮಮ ಹೀಕ್ಷ್ವಾಕವಃ ಪೂಜ್ಯಾಃ ಪರಂ ಪೂಜ್ಯತಮಾಸ್ತವ  ॥ 96 ॥</div>
					<div class="verse">ಕುರು ಸಾಚಿವ್ಯಮಸ್ಮಾಕಂ ನ ನಃ ಕಾರ್ಯಮತಿಕ್ರಮೇತ್  ।<br />ಕರ್ತವ್ಯಮಕೃತಂ ಕಾರ್ಯಂ ಸತಾಂ ಮನ್ಯುಮುದೀರಯೇತ್  ॥ 97 ॥</div>
					<div class="verse">ಸಲಿಲಾದೂಧ್ರ್ವಮುತ್ತಿಷ್ಠ ತಿಷ್ಠತ್ವೇಷ ಕಪಿಸ್ತ್ವಯಿ  ।<br />ಅಸ್ಮಾಕಮತಿಥಿಶ್ಚೈವ ಪೂಜ್ಯಶ್ಚ ಪ್ಲವತಾಂ ವರಃ  ॥ 98 ॥</div>
					<div class="verse">ಚಾಮೀಕರಮಹಾನಾಭ ದೇವಗಂಧರ್ವಸೇವಿತ  ।<br />ಹನೂಮಾಂಸ್ತ್ವಯಿ ವಿಶ್ರಾಂತಸ್ತತಃ ಶೇಷಂ ಗಮಿಷ್ಯತಿ  ॥ 99 ॥</div>
					<div class="verse">ಕಾಕುತ್ಸ್ಥ ಸ್ಯಾನೃಶಂಸ್ಯಂ ಚ ಮೈಥಿಲ್ಯಾಶ್ಚ ವಿವಾಸನಮ್  ।<br />ಶ್ರಮಂ ಚ ಪ್ಲವಗೇಂದ್ರಸ್ಯ ಸಮೀಕ್ಷ್ಯೋತ್ಥಾತುಮರ್ಹಸಿ  ॥ 100 ॥</div>
					<div class="verse">ಹಿರಣ್ಯನಾಭೋ ಮೈನಾಕೋ ನಿಶಮ್ಯ ಲವಣಾಂಭಸಃ  ।<br />ಉತ್ಪಪಾತ ಜಲಾತ್ತೂರ್ಣಂ ಮಹಾದ್ರುಮಲತಾಯುತಃ  ॥ 101 ॥</div>
					<div class="verse">ಸ ಸಾಗರಜಲಂ ಭಿತ್ವಾ ಬಭೂವಾಭ್ಯುತ್ಥಿತಸ್ತದಾ  ।<br />ಯಥಾ ಜಲಧರಂ ಭಿತ್ವಾ ದಿಪ್ತರಶ್ಮಿರ್ದಿವಾಕರಃ  ॥ 102 ॥</div>
					<div class="verse">ಸ ಮಹಾತ್ಮಾ ಮುಹೂರ್ತೇನ ಪರ್ವತಃ ಸಲಿಲಾವೃತಃ  ।<br />ದರ್ಶಯಾಮಾಸ ಶೃಂಗಾಣಿ ಸಾಗರೇಣ ನಿಯೋಜಿತಃ  ॥ 103 ॥</div>
					<div class="verse">ಶಾತಕುಂಭಮಯೈಃ ಶೃಂಗೈಃ ಸಕಿಂನರಮಹೋರಗೈಃ  ।<br />ಆದಿತ್ಯೋದಯಸಂಕಾಶೈರಾಲಿಖಿದ್ಭಿರಿವಾಂಬರಮ್  ॥ 104 ॥</div>
					<div class="verse">ತಪ್ತಜಾಂಬೂನದೈಃ ಶೃಂಗೈಃ ಪರ್ವತಸ್ಯ ಸಮುತ್ಥಿತೈಃ  ।<br />ಆಕಾಶಂ ಶಸ್ತ್ರಸಂಕಾಶಮಭವತ್ ಕಾಂಚನಪ್ರಭಮ್  ॥ 105 ॥</div>
					<div class="verse">ಜಾತರೂಪಮಯೈಃ ಶೃಂಗೈಭ್ರ್ರಾಜಮಾನೈಃ ಸ್ವಯಂಪ್ರಭೈಃ  ।<br />ಆದಿತ್ಯಶತಸಂಕಾಶಃ ಸೋऽಭವದ್ಗಿರಿಸತ್ತಮಃ  ॥ 106 ॥</div>
					<div class="verse">ತಮುತ್ಥಿತಮಸಂಗೇನ ಹನುಮಾನಗ್ರತಃ ಸ್ಥಿತಮ್  ।<br />ಮಧ್ಯೇ ಲವಣತೋಯಸ್ಯ ವಿಘ್ನೋऽಯಮಿತಿ ನಿಶ್ಚಿತಃ  ॥ 107 ॥</div>
					<div class="verse">ಸ ತಮುಚ್ಛ್ರಿತಮತ್ಯರ್ಥಂ ಮಹಾವೇಗೋ ಮಹಾಕಪಿಃ  ।<br />ಉರಸಾ ಪಾತಯಾಮಾಸ ಜೀಮೂತಮಿವ ಮಾರುತಃ  ॥ 108 ॥</div>
					<div class="verse">ಸ ತಥಾ ಪಾತಿತಸ್ತೇನ ಕಪಿನಾ ಪರ್ವತೋತ್ತಮಃ  ।<br />ಬುದ್ಧ್ವಾ ತಸ್ಯ ಕಪೇರ್ವೇಗಂ ಜಹರ್ಷ ಚ ನನಾದ ಚ  ॥ 109 ॥</div>
					<div class="verse">ತಮಾಕಾಶಗತಂ ವೀರಮಾಕಾಶೇ ಸಮುಪಸ್ಥಿತಃ  ।<br />ಪ್ರೀತೋ ಹೃಷ್ಟಮನಾ ವಾಕ್ಯಮಬ್ರವೀತ್ ಪರ್ವತಃ ಕಪಿಮ್  ॥ 110 ॥</div>
					<div class="verse">ಮಾನುಷಂ ಧಾರಯನ್ ರೂಪಮಾತ್ಮನಃ ಶಿಖರೇ ಸ್ಥಿತಃ  ।<br />ದುಷ್ಕರಂ ಕೃತವಾನ್ ಕರ್ಮ ತ್ವಮಿದಂ ವಾನರೋತ್ತಮ  ॥ 111 ॥</div>
					<div class="verse">ನಿಪತ್ಯ ಮಮ ಶೃಂಗೇಷು ವಿಶ್ರಮಸ್ವ ಯಥಾಸುಖಮ್  ।<br />ರಾಘವಸ್ಯ ಕುಲೇ ಜಾತೈರುದಧಿಃ ಪರಿವರ್ಧಿತಃ  ॥ 112 ॥</div>
					<div class="verse">ಸ ತ್ವಾಂ ರಾಮಹಿತೇ ಯುಕ್ತಂ ಪ್ರತ್ಯರ್ಚಯತಿ ಸಾಗರಃ  ।<br />ಕೃತೇ ಚ ಪ್ರತಿಕರ್ತವ್ಯಮೇಷ ಧರ್ಮಃ ಸನಾತನಃ  ॥ 113 ॥</div>
					<div class="verse">ಸೋऽಯಂ ತತ್ಪ್ರತಿಕಾರಾರ್ಥೀ ತ್ವತ್ತಃ ಸಂಮಾನಮರ್ಹತಿ  ।<br />ತ್ವನ್ನಿಮಿತ್ತಮನೇನಾಹಂ ಬಹುಮಾನಾತ್ಪ್ರಚೋದಿತಃ  ॥ 114 ॥</div>
					<div class="verse">ಯೋಜನಾನಾಂ ಶತಂ ಚಾಪಿ ಕಪಿರೇಷ ಖಮಾಪ್ಲುತಃ  ।<br />ತವ ಸಾನುಷು ವಿಶ್ರಾಂತಃ ಶೇಷಂ ಪ್ರಕ್ರಮತಾಮಿತಿ  ॥ 115 ॥</div>
					<div class="verse">ತಿಷ್ಠ ತ್ವಂ ಹರಿಶಾರ್ದೂಲ ಮಯಿ ವಿಶ್ರಮ್ಯ ಗಮ್ಯತಾಮ್  ।<br />ತದಿದಂ ಗಂಧವತ್ ಸ್ವಾದು ಕಂದಮೂಲಫಲಂ ಬಹು  ॥ 116 ॥</div>
					<div class="verse">ತದಾಸ್ವಾದ್ಯ ಹರಿಶ್ರೇಷ್ಠ ವಿಶ್ರಮ್ಯ ಶ್ವೋ ಗಮಿಷ್ಯಸಿ  ।<br />ಅಸ್ಮಾಕಮಪಿ ಸಂಬಂಧಃ ಕಪಿಮುಖ್ಯ ತ್ವಯಾಸ್ತಿ ವೈ  ॥ 117 ॥</div>
					<div class="verse">ಪ್ರಖ್ಯಾತಸ್ತ್ರಿಷು ಲೋಕೇಷು ಮಹಾಗುಣಪರಿಗ್ರಹಃ  ।<br />ವೇಗವಂತಃ ಪ್ಲವಂತೋ ಯೇ ಪ್ಲವಗಾ ಮಾರುತಾತ್ಮಜ  ॥ 118 ॥</div>
					<div class="verse">ತೇಷಾಂ ಮುಖ್ಯತಮಂ ಮನ್ಯೇ ತ್ವಾಮಹಂ ಕಪಿಕುಂಜರ  ।<br />ಅತಿಥಿಃ ಕಿಲ ಪೂಜಾರ್ಹಃ ಪ್ರಾಕೃತೋऽಪಿ ವಿಜಾನತಾ  ॥ 119 ॥</div>
					<div class="verse">ಧರ್ಮಂ ಜಿಜ್ಞಾಸಮಾನೇನ ಕಿಂ ಪುನರ್ಯಾದೃಶೋ ಭವಾನ್  ।<br />ತ್ವಂ ಹಿ ದೇವವರಿಷ್ಠಸ್ಯ ಮಾರುತಸ್ಯ ಮಹಾತ್ಮನಃ  ॥ 120 ॥</div>
					<div class="verse">ಪುತ್ರಸ್ತಸ್ಯೈವ ವೇಗೇನ ಸದೃಶಃ ಕಪಿಕುಂಜರ  ।<br />ಪೂಜಿತೇ ತ್ವಯಿ ಧರ್ಮಜ್ಞ ಪೂಜಾಂ ಪ್ರಾಪ್ನೋತಿ ಮಾರುತಃ  ॥ 121 ॥</div>
					<div class="verse">ತಸ್ಮಾತ್ತ್ವಂ ಪೂಜನೀಯೋ ಮೇ ಶೃಣು ಚಾಪ್ಯತ್ರ ಕಾರಣಮ್  ।<br />ಪೂರ್ವಂ ಕೃತಯುಗೇ ತಾತ ಪರ್ವತಾಃ ಪಕ್ಷಿಣೋऽಭವನ್  ॥ 122 ॥</div>
					<div class="verse">ತೇऽಭಿಜಗ್ಮುರ್ದಿಶಃ ಸರ್ವಾ ಗರುಡಾನಿಲವೇಗಿನಃ  ।<br />ತತಸ್ತೇಷು ಪ್ರಯಾತೇಷು ದೇವಸಂಘಾಃ ಸಹರ್ಷಿಭಿಃ  ॥ 123 ॥</div>
					<div class="verse">ಭೂತಾನಿ ಚ ಭಯಂ ಜಗ್ಮುಸ್ತೇಷಾಂ ಪತನಶಂಕಯಾ  ।<br />ತತಃ ಕ್ರುದ್ಧಃ ಸಹಸ್ರಾಕ್ಷಃ ಪರ್ವತಾನಾಂ ಶತಕ್ರತುಃ  ॥ 124 ॥</div>
					<div class="verse">ಪಕ್ಷಾಂಶ್ಚಿಚ್ಛೇದ ವಜ್ರೇಣ ತತ್ರ ತತ್ರ ಸಹಸ್ರಶಃ ।<br />ಸ ಮಾಮುಪಗತಃ ಕ್ರುದ್ಧೋ ವಜ್ರಮುದ್ಯಮ್ಯ ದೇವರಾಟ್ ॥ 125 ॥</div>  
					<div class="verse">ತತೋऽಹಂ ಸಹಸಾ ಕ್ಷಿಪ್ತಃ ಶ್ವಸನೇನ ಮಹಾತ್ಮನಾ  ।<br />ಅಸ್ಮಿನ್ ಲವಣತೋಯೇ ಚ ಪ್ರಕ್ಷಿಪ್ತಃ ಪ್ಲವಗೋತ್ತಮ  ॥ 126 ॥</div>
					<div class="verse">ಗುಪ್ತಪಕ್ಷಸಮಗ್ರಶ್ಚ ತವ ಪಿತ್ರಾಭಿರಕ್ಷಿತಃ  ।<br />ತತೋऽಹಂ ಮಾನಯಾಮಿ ತ್ವಾಂ ಮಾನ್ಯೋ ಹಿ ಮಮ ಮಾರುತಃ  ॥ 127 ॥</div>
					<div class="verse">ತ್ವಯಾ ಮೇ ಹ್ಯೇಷ ಸಂಬಂಧಃ ಕಪಿಮುಖ್ಯ ಮಹಾಗುಣಃ  ।<br />ಅಸ್ಮಿನ್ನೇವಂ ಗತೇ ಕಾರ್ಯೇ ಸಾಗರಸ್ಯ ಮಮೈವ ಚ  ॥ 128 ॥</div>
					<div class="verse">ಪ್ರೀತಿಂ ಪ್ರೀತಮನಾಃ ಕರ್ತುಂ ತ್ವಮರ್ಹಸಿ ಮಹಾಕಪೇ  ।<br />ಶ್ರಮಂ ಮೋಕ್ಷಯ ಪೂಜಾಂ ಚ ಗೃಹಾಣ ಕಪಿಸತ್ತಮ  ॥ 129 ॥</div>
					<div class="verse">ಪ್ರೀತಿಂ ಚ ಬಹು ಮನ್ಯಸ್ವ ಪ್ರೀತೋऽಸ್ಮಿ ತವ ದರ್ಶನಾತ್  ।<br />ಏವಮುಕ್ತಃ ಕಪಿಶ್ರೇಷ್ಠಸ್ತಂ ನಗೋತ್ತಮಮಬ್ರವೀತ್  ॥ 130 ॥</div>
					<div class="verse">ಪ್ರೀತೋऽಸ್ಮಿ ಕೃತಮಾತಿಥ್ಯಂ ಮನ್ಯುರೇಷೋऽಪನೀಯತಾಮ್  ।<br />ತ್ವರತೇ ಕಾರ್ಯಕಾಲೋ ಮೇ ಹ್ಯಹಶ್ಚ ವ್ಯತಿವರ್ತತೇ  ॥ 131 ॥</div>
					<div class="verse">ಪ್ರತಿಜ್ಞಾ ಚ ಮಯಾ ದತ್ತಾ ನ ಸ್ಥಾತವ್ಯಮಿಹಾಂತರಾ  ।<br />ಇತ್ಯುಕ್ತ್ವಾ ಪಾಣಿನಾ ಶೈಲಮಾಲಭ್ಯ ಹರಿಪುಂಗವಃ  ॥ 132 ॥</div>
					<div class="verse">ಜಗಾಮಾಕಾಶಮಾವಿಶ್ಯ ವೀರ್ಯವಾನ್ ಪ್ರಹಸನ್ನಿವ  ।<br />ಸ ಪರ್ವತಸಮುದ್ರಾಭ್ಯಾಂ ಬಹುಮಾನಾದವೇಕ್ಷಿತಃ  ॥ 133 ॥</div>
					<div class="verse">ಪೂಜಿತಶ್ಚೋಪಪನ್ನಾಭಿರಾಶೀರ್ಭಿರನಿಲಾತ್ಮಜಃ  ।<br />ಅಥೋಧ್ರ್ವಂ ದೂರಮುತ್ಪತ್ಯ ಹಿತ್ವಾ ಶೈಲಮಹಾರ್ಣವೌ  ॥ 134 ॥</div>
					<div class="verse">ಪಿತುಃ ಪಂಥಾನಮಾಸ್ಥಾಯ ಜಗಾಮ ವಿಮಲೇऽಂಬರೇ  ।<br />ತತಶ್ಚೋಧ್ರ್ವಗತಿಂ ಪ್ರಾಪ್ಯ ಗಿರಿಂ ತಮವಲೋಕಯನ್  ॥ 135 ॥</div>
					<div class="verse">ವಾಯುಸೂನುರ್ನಿರಾಲಂಬೇ ಜಗಾಮ ವಿಮಲೇಂऽಬರೇ  ।<br />ತದ್ದ್ವಿತೀಯಂ ಹನುಮತೋ ದೃಷ್ಟ್ವಾ ಕರ್ಮ ಸುದುಷ್ಕರಮ್  ॥ 136 ॥</div>
					<div class="verse">ಪ್ರಶಶಂಸು ಸುರಾಃ ಸರ್ವೇ ಸಿದ್ಧಾಶ್ಚ ಪರಮರ್ಷಯಃ  ।<br />ದೇವತಾಶ್ಚಾಭವನ್ ಹೃಷ್ಟಾಸ್ತತ್ರಸ್ಥಾಸ್ತಸ್ಯ ಕರ್ಮಣಾ  ॥ 137 ॥</div>
					<div class="verse">ಕಾಂಚನಸ್ಯ ಸುನಾಭಸ್ಯ ಸಹಸ್ರಾಕ್ಷಶ್ಚ ವಾಸವಃ  ।<br />ಉವಾಚ ವಚನಂ ಶ್ರೀಮಾನ್ ಪರಿತೋಷಾತ್ ಸಗದ್ಗದಮ್  ॥ 138 ॥</div>
					<div class="verse">ಸುನಾಭಂ ಪರ್ವತಶ್ರೇಷ್ಠಂ ಸ್ವಯಮೇವ ಶಚೀಪತಿಃ  ।<br />ಹಿರಣ್ಯನಾಭ ಶೈಲೇಂದ್ರ ಪರಿತುಷ್ಟೋऽಸ್ಮಿ ತೇ ಭೃಶಮ್  ॥ 139 ॥</div>
					<div class="verse">ಅಭಯಂ ತೇ ಪ್ರಯಚ್ಛಾಮಿ ತಿಷ್ಠ ಸೌಮ್ಯ ಯಥಾಸುಖಮ್  ।<br />ಸಾಹ್ಯಂ ಕೃತಂ ತ್ವಯಾ ಸೌಮ್ಯ ವಿಕ್ರಾಂತಸ್ಯ ಹನೂಮತಃ  ॥ 140 ॥</div>
					<div class="verse">ಕ್ರಮತೋ ಯೋಜನಶತಂ ನಿರ್ಭಯಸ್ಯ ಭಯೇ ಸತಿ  ।<br />ರಾಮಸ್ಯೈಷ ಹಿತಾಯೈವ ಯಾತಿ ದಾಶರಥೇರ್ಹರಿಃ  ॥ 141 ॥</div>
					<div class="verse">ಸತ್ಕ್ರಿಯಾಂ ಕುರ್ವತಾ ತಸ್ಯ ತೋಷಿತೋऽಸ್ಮಿ ಭೃಶಂ ತ್ವಯಾ  ।<br />ತತಃ ಪ್ರಹರ್ಷಮಗಮದ್ವಿಪುಲಂ ಪರ್ವತೋತ್ತಮಃ  ॥ 142 ॥</div>
					<div class="verse">ದೇವತಾನಾಂ ಪತಿಂ ದೃಷ್ಟ್ವಾ ಪರಿತುಷ್ಟಂ ಶತಕ್ರತುಮ್  ।<br />ಸ ವೈ ದತ್ತವರಃ ಶೈಲೋ ಬಭೂವಾವಸ್ಥಿತಸ್ತದಾ  ॥ 143 ॥</div>
					<div class="verse">ಹನೂಮಾಂಶ್ಚ ಮುಹೂರ್ತೇನ ವ್ಯತಿಚಕ್ರಾಮ ಸಾಗರಮ್  ।<br />ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚ ಪರಮರ್ಷಯಃ  ॥ 144 ॥</div>
					<div class="verse">ಅಬ್ರುವನ್ ಸೂರ್ಯಸಂಕಾಶಾಂ ಸುರಸಾಂ ನಾಗಮಾತರಮ್  ।<br />ಅಯಂ ವಾತಾತ್ಮಜಃ ಶ್ರೀಮಾನ್ ಪ್ಲವತೇ ಸಾಗರೋಪರಿ  ॥ 145 ॥</div>
					<div class="verse">ಹನೂಮಾನ್ನಾಮ ತಸ್ಯ ತ್ವಂ ಮುಹೂರ್ತಂ ವಿಘ್ನಮಾಚರ  ।<br />ರಾಕ್ಷಸಂ ರೂಪಮಾಸ್ಥಾಯ ಸುಘೋರಂ ಪರ್ವತೋಪಮಮ್  ॥ 146 ॥</div>
					<div class="verse">ದಂಷ್ಟ್ರಾಕರಾಲಾಂ ಪಿಂಗಾಕ್ಷಂ ವಕ್ತ್ರಂ ಕೃತ್ವಾ ನಭಃಸ್ಪೃಶಮ್  ।<br />ಬಲಮಿಚ್ಛಾಮಹೇ ಜ್ಞಾತುಂ ಭೂಯಶ್ಚಾಸ್ಯ ಪರಾಕ್ರಮಮ್  ॥ 147 ॥</div>
					<div class="verse">ತ್ವಾಂ ವಿಜೇಷ್ಯತ್ಯುಪಾಯೇನ ವಿಷಾದಂ ವಾ ಗಮಿಷ್ಯತಿ  ।<br />ಏವಮುಕ್ತಾ ತು ಸಾ ದೇವೀ ದೈವತೈರಭಿಸತ್ಕೃತಾ  ॥ 148 ॥</div>
					<div class="verse">ಸಮುದ್ರಮಧ್ಯೇ ಸುರಸಾ ಬಿಭ್ರತೀ ರಾಕ್ಷಸಂ ವಪುಃ  ।<br />ವಿಕೃತಂ ಚ ವಿರೂಪಂ ಚ ಸರ್ವಸ್ಯ ಚ ಭಯಾವಹಮ್  ॥ 149 ॥</div>
					<div class="verse">ಪ್ಲವಮಾನಂ ಹನೂಮಂತಮಾವೃತ್ಯೇದಮುವಾಚ ಹ  ।<br />ಮಮ ಭಕ್ಷ್ಯಃ ಪ್ರದಿಷ್ಟಸ್ತ್ವಮೀಶ್ವರೈರ್ವಾನರರ್ಷಭ  ॥ 150 ॥</div>
					<div class="verse">ಅಹಂ ತ್ವಾಂ ಭಕ್ಷಯಿಷ್ಯಾಮಿ ಪ್ರವಿಶೇದಂ ಮಮಾನನಮ್  ।<br />ಏವಮುಕ್ತಃ ಸುರಸಯಾ ಪ್ರಾಂಜಲಿರ್ವಾನರರ್ಷಭಃ  ॥ 151 ॥</div>
					<div class="verse">ಪ್ರಹೃಷ್ಟವದನಃ ಶ್ರೀಮಾನ್ ಸುರಸಾಂ ವಾಕ್ಯಮಬ್ರವೀತ್  ।<br />ರಾಮೋ ದಾಶರಥಿಃ ಶ್ರೀಮಾನ್ ಪ್ರವಿಷ್ಟೋ ದಂಡಕಾವನಮ್  ॥ 152 ॥</div>
					<div class="verse">ಲಕ್ಷ್ಮಣೇನ ಸಹ ಭ್ರಾತ್ರಾ ವೈದೇಹ್ಯಾ ಚಾಪಿ ಭಾರ್ಯಯಾ  ।<br />ಅನ್ಯಕಾರ್ಯವಿಷಕ್ತಸ್ಯ ಬದ್ಧವೈರಸ್ಯ ರಾಕ್ಷಸೈಃ  ॥ 153 ॥</div>
					<div class="verse">ತಸ್ಯ ಸೀತಾ ಹೃತಾ ಭಾರ್ಯಾ ರಾವಣೇನ ಯಶಸ್ವಿನೀ  ।<br />ತಸ್ಯಾಃ ಸಕಾಶಂ ದೂತೋऽಹಂ ಗಮಿಷ್ಯೇ ರಾಮಶಾಸನಾತ್  ॥ 154 ॥</div>
					<div class="verse">ಕರ್ತುಮರ್ಹಸಿ ರಾಮಸ್ಯ ಸಾಹ್ಯಂ ವಿಷಯವಾಸಿನೀ  ।<br />ಅಥವಾ ಮೈಥಿಲೀಂ ದೃಷ್ಟ್ವಾ ರಾಮಂ ಚಾಕ್ಲಿಷ್ಟಕಾರಿಣಮ್  ॥ 155 ॥</div>
					<div class="verse">ಆಗಮಿಷ್ಯಾಮಿ ತೇ ವಕ್ತ್ರಂ ಸತ್ಯಂ ಪ್ರತಿಶೃಣೋಮಿ ತೇ  ।<br />ಏವಮುಕ್ತಾ ಹನುಮತಾ ಸುರಸಾ ಕಾಮರೂಪಿಣೀ  ॥ 156 ॥</div>
					<div class="verse">ಅಬ್ರವೀನ್ನಾತಿವರ್ತೇನ್ಮಾಂ ಕಶ್ಷಿದೇಷ ವರೋ ಮಮ  ।<br />ತಂ ಪ್ರಯಾಂತಂ ಸಮುದ್ವೀಕ್ಷ್ಯ ಸುರಸಾ ವಾಕ್ಯಮಬ್ರವೀತ್  ॥ 157 ॥</div>
					<div class="verse">ಬಲಂ ಜಿಜ್ಞಾಸಮಾನಾ ವೈ ನಾಗಮಾತಾ ಹನೂಮತಃ  ।<br />ಪ್ರವಿಶ್ಯ ವದನಂ ಮೇऽದ್ಯ ಗಂತವ್ಯಂ ವಾನರೋತ್ತಮ  ॥ 158 ॥</div>
					<div class="verse">ವರ ಏಷ ಪುರಾ ದತ್ತೋ ಮಮ ಧಾತ್ರೇತಿ ಸತ್ವರಾ  ।<br />ವ್ಯಾದಾಯ ವಕ್ತ್ರಂ ವಿಪುಲಂ ಸ್ಥಿತಾ ಸಾ ಮಾರುತೇಃ ಪುರಃ  ॥ 159 ॥</div>
					<div class="verse">ಏವಮುಕ್ತಃ ಸುರಸಯಾ ಕ್ರುದ್ಧೋ ವಾನರಪುಂಗವಃ  ।<br />ಅಬ್ರವೀತ್ ಕುರ ವೈ ವಕ್ತ್ರಂ ಯೇನ ಮಾಂ ವಿಷಹಿಷ್ಯಸೇ  ॥ 160 ॥</div>
					<div class="verse">ಇತ್ಯುಕ್ತ್ವಾ ಸುರಸಾಂ ಕ್ರುದ್ಧೋ ದಶಯೋಜನಮಾಯತಾಮ್  ।<br />ದಶಯೋಜನವಿಸ್ತಾರೋ ಬಭೂವ ಹನುಮಾಂಸ್ತದಾ  ॥ 161 ॥</div>
					<div class="verse">ತಂ ದೃಷ್ಟ್ವಾ ಮೇಘಸಂಕಾಶಂ ದಶಯೋಜನಮಾಯತಮ್  ।<br />ಚಕಾರ ಸುರಸಾಪ್ಯಾಸ್ಯಂ ವಿಂಶದ್ಯೋಜನಮಾಯತಮ್  ॥ 162 ॥</div>
					<div class="verse">ತದ್ದೃಷ್ಟ್ವಾ ವ್ಯಾದಿತಂ ಚಾಸ್ಯಂ ವಾಯುಪುತ್ರಃ ಸುಬುದ್ಧಿಮಾನ್ ।<br />ಧೀರ್ಘಜಿಹ್ವಂ ಸುರಸಯಾ ಸುಘೋರಂ ನರಕೋಪಮಮ್ ॥ 163 ॥</div>
					<div class="verse">ಸ ಸಂಕ್ಷಿಪ್ಯಾತ್ಮನಃ ಕಾಯಂ ಜೀಮೂತ ಇವ ಮಾರುತಃ  ।<br />ತಸ್ಮಿನ್ ಮುಹೂರ್ತೇ ಹನುಮಾನ್ ಬಭೂವಾಂಗುಷ್ಟಮಾತ್ರಕಃ  ॥ 164 ॥</div>
					<div class="verse">ಸೋऽಭಿಪತ್ಯಾಶು ತದ್ವಕ್ತ್ರಂ ನಿಷ್ಪತ್ಯ ಚ ಮಹಾಜವಃ  ।<br />ಅಂತರಿಕ್ಷೇ ಸ್ಥಿತಃ ಶ್ರೀಮಾನಿದಂ ವಚನಮಬ್ರವೀತ್  ॥ 165 ॥</div>
					<div class="verse">ಪ್ರವಿಷ್ಟೋऽಸ್ಮಿ ಹಿ ತೇ ವಕ್ತ್ರಂ ದಾಕ್ಷಾಯಣಿ ನಮೋऽಸ್ತುತೇ  ।<br />ಗಮಿಷ್ಯೇ ಯತ್ರ ವೈದೇಹೀ ಸತ್ಯಶ್ಚಾಸೀದ್ವರಸ್ತವ  ॥ 166 ॥</div>
					<div class="verse">ತಂ ದೃಷ್ಟ್ವಾ ವದನಾನ್ಮುಕ್ತಂ ಚಂದ್ರಂ ರಾಹುಮುಖಾದಿವ  ।<br />ಅಬ್ರವೀತ್ ಸುರಸಾ ದೇವೀ ಸ್ವೇನ ರೂಪೇಣ ವಾನರಮ್  ॥ 167 ॥</div>
					<div class="verse">ಅರ್ಥಸಿದ್ಧ್ಯೈ ಹರಿಶ್ರೇಷ್ಠ ಗಚ್ಛ ಸೌಮ್ಯ ಯಥಾಸುಖಮ್  ।<br />ಸಮಾನಯಸ್ವ ವೈದೇಹೀಂ ರಾಘವೇಣ ಮಹಾತ್ಮನಾ  ॥ 168 ॥</div>
					<div class="verse">ತತ್ತೃತೀಯಂ ಹನುಮತೋ ದೃಷ್ಟ್ವಾ ಕರ್ಮ ಸುದುಷ್ಕರಮ್  ।<br />ಸಾಧು ಸಾಧ್ವಿತಿ ಭೂತಾನಿ ಪ್ರಶಶಂಸುಸ್ತದಾ ಹರಿಮ್  ॥ 169 ॥</div>
					<div class="verse">ಜಗಾಮಾಕಾಶಮಾವಿಶ್ಯ ವೇಗೇನ ಗರುಡೋಪಮಃ  ।<br />ಸೇವಿತೇ ವಾರಿಧಾರಾಭಿಃ ಪತಗೈಶ್ಚ ನಿಷೇವಿತೇ  ॥ 170 ॥</div>
					<div class="verse">ಚರಿತೇ ಕೈಶಿಕಾಚಾರ್ಯೈರೈರಾವತನಿಷೇವಿತೇ  ।<br />ಸಿಂಹ ಕುಂಜರ ಶಾರ್ದೂಲ ಪತಗೋರಗವಾಹನೈಃ  ॥ 171 ॥</div>
					<div class="verse">ವಿಮಾನೈಃ ಸಂಪತದ್ಭಿಶ್ಚ ವಿಮಲೈಃ ಸಮಲಂಕೃತೇ  ।<br />ವಜ್ರಾಶನಿಸಮಾಘಾತೈಃ ಪಾವಕೈರುಪಶೋಭಿತೇ  ॥ 172 ॥</div>
					<div class="verse">ಕೃತಪುಣ್ಯೈರ್ಮಹಾಭಾಗೈಃ ಸ್ವರ್ಗಜಿದ್ಭಿಲಂಕೃತೇ ।<br/>ವಹತಾ ಹವ್ಯಮತ್ಯರ್ಥಂ ಸೇವಿತೇ ಚಿತ್ರಭಾನುನಾ ॥ 173 ॥</div>
					<div class="verse">ಗ್ರಹನಕ್ಷತ್ರಚಂದ್ರಾರ್ಕತಾರಾಗಣವಿಭೂಷಿತೇ  ।<br />ಮಹರ್ಷಿಗಣಗಂಧರ್ವನಾಗಯಕ್ಷಸಮಾಕುಲೇ  ॥ 174 ॥</div>
					<div class="verse">ವಿವಿಕ್ತೇ ವಿಮಲೇ ವಿಶ್ವೇ ವಿಶ್ವಾವಸುನಿಷೇವಿತೇ  ।<br />ದೇವರಾಜಗಜಾಕ್ರಾಂತೇ ಚಂದ್ರಸೂರ್ಯಪಥೇ ಶಿವೇ  ॥ 175 ॥</div>
					<div class="verse">ವಿತಾನೇ ಜೀವಲೋಕಸ್ಯ ವಿತತೇ ಬ್ರಹ್ಮನಿರ್ಮಿತೇ  ।<br />ಬಹುಶಃ ಸೇವಿತೇ ವೀರೈರ್ವಿದ್ಯಾಧರಗಣೈರ್ವರೈಃ  ॥ 176 ॥</div>
					<div class="verse">ಜಗಾಮ ವಾಯುಮಾರ್ಗೇ ಚ ಗರುತ್ಮಾನಿವ ಮಾರುತಿಃ  ।<br />ಹನೂಮಾನ್ ಮೇಘಜಾಲಾನಿ ಪ್ರಕರ್ಷನ್ ಮಾರುತೋ ಯಥಾ  ॥ 177 ॥</div>
					<div class="verse">ಕಾಲಾಗರುಸವರ್ಣಾನಿ ರಕ್ತಪೀತಸಿತಾನಿ ಚ  ।<br />ಕಪಿನಾ ಕೃಷ್ಯಮಾಣಾನಿ ಮಹಾಭ್ರಾಣಿ ಚಕಾಶಿರೇ  ॥ 178 ॥</div>
					<div class="verse">ಪ್ರವಿಶನ್ನಭ್ರಜಾಲಾನಿ ನಿಷ್ಪತಂಶ್ಚ ಪುನಃ ಪುನಃ  ।<br />ಪ್ರಾವೃಷೀಂದುರಿವಾಭಾತಿ ನಿಷ್ಪತನ್ ಪ್ರವಿಶಂಸ್ತದಾ  ॥ 179 ॥</div>
					<div class="verse">ಪ್ರದೃಶ್ಯಮಾನಃ ಸರ್ವತ್ರ ಹನುಮಾನ್ ಮಾರುತಾತ್ಮಜಃ  ।<br />ಭೇಜೇऽಂಬರಂ ನಿರಾಲಂಬಂ ಲಂಬಪಕ್ಷ ಇವಾದ್ರಿರಾಟ್  ॥ 180 ॥</div>
					<div class="verse">ಪ್ಲವಮಾನಂ ತು ತಂ ದೃಷ್ಟ್ವಾ ಸಿಂಹಿಕಾ ನಾಮ ರಾಕ್ಷಸೀ  ।<br />ಮನಸಾ ಚಿಂತಯಾಮಾಸ ಪ್ರವೃದ್ಧಾ ಕಾಮರೂಪಿಣೀ  ॥ 181 ॥</div>
					<div class="verse">ಅದ್ಯ ದೀರ್ಘಸ್ಯ ಕಾಲಸ್ಯ ಭವಿಷ್ಯಾಮ್ಯಹಮಾಶಿತಾ  ।<br />ಇದಂ ಹಿ ಮೇ ಮಹತ್ಸತ್ತ್ವಂ ಚಿರಸ್ಯ ವಶಮಾಗತಮ್  ॥ 182 ॥</div>
					<div class="verse">ಇತಿ ಸಂಚಿಂತ್ಯ ಮನಸಾ ಛಾಯಮಸ್ಯ ಸಮಾಕ್ಷಿಪತ್  ।<br />ಛಾಯಾಯಾಂ ಗೃಹ್ಯಮಾಣಾಯಾಂ ಚಿಂತಯಾಮಾಸ ವಾನರಃ  ॥ 183 ॥</div>
					<div class="verse">ಸಮಾಕ್ಷಿಪೆÇ್ತೀऽಸ್ಮಿ ಸಹಸಾ ಪಂಗೂಕೃತಪರಾಕ್ರಮಃ  ।<br />ಪ್ರತಿಲೋಮೇನ ವಾತೇನ ಮಹಾನೌರಿವ ಸಾಗರೇ  ॥ 184 ॥</div>
					<div class="verse">ತಿರ್ಯಗೂಧ್ರ್ವಮಧಶ್ಚೈವ ವೀಕ್ಷಮಾಣಸ್ತತಃ ಕಪಿಃ  ।<br />ದದರ್ಶ ಸ ಮಹತ್ ಸತ್ತ್ವಮುತ್ಥಿತಂ ಲವಣಾಂಭಸಃ  ॥ 185 ॥</div>
					<div class="verse">ತದ್ದೃಷ್ಟ್ವಾ ಚಿಂತಯಾಮಾಸ ಮಾರುತಿರ್ವಿಕೃತಾನನಮ್  ।<br />ಕಪಿರಾಜೇನ ಕಥಿತಂ ಸತ್ತ್ವಮದ್ಭುತದರ್ಶನಮ್  ॥ 186 ॥</div>
					<div class="verse">ಛಾಯಾಗ್ರಾಹಿ ಮಹಾವೀರ್ಯಂ ತದಿದಂ ನಾತ್ರ ಸಂಶಯಃ  ।<br />ಸ ತಾಂ ಬುದ್ಧ್ವಾರ್ಥತತ್ತ್ವೇನ ಸಿಂಹಿಕಾಂ ಮತಿಮಾನ್ ಕಪಿಃ  ॥ 187 ॥</div>
					<div class="verse">ವ್ಯವರ್ಧತ ಮಹಾಕಾಯಃ ಪ್ರಾವೃಷೀವ ಬಲಾಹಕಃ  ।<br />ತಸ್ಯ ಸಾ ಕಾಯಮುದ್ವೀಕ್ಷ್ಯ ವರ್ಧಮಾನಂ ಮಹಾಕಪೇಃ  ॥ 188 ॥</div>
					<div class="verse">ವಕ್ತ್ರಂ ಪ್ರಸಾರಯಾಮಾಸ ಪಾತಾಲಾಂತರಸಂನಿಭಮ್  ।<br />ಘನರಾಜೀವ ಗರ್ಜಂತೀ ವಾನರಂ ಸಮಭಿದ್ರವತ್  ॥ 189 ॥</div>
					<div class="verse">ಸ ದದರ್ಶ ತತಸ್ತಸ್ಯಾ ವಿವೃತಂ ಸುಮಹನ್ಮುಖಮ್  ।<br />ಕಾಯಮಾತ್ರಂ ಚ ಮೇಧಾವೀ ಮರ್ಮಾಣಿ ಚ ಮಹಾಕಪಿಃ  ॥ 190 ॥</div>
					<div class="verse">ಸ ತಸ್ಯಾ ವಿವೃತೇ ವಕ್ತ್ರೇ ವಜ್ರಸಂಹನನಃ ಕಪಿಃ  ।<br />ಸಂಕ್ಷಿಪ್ಯ ಮುಹುರಾತ್ಮಾನಂ ನಿಪಪಾತ ಮಹಾಬಲಃ  ॥ 191 ॥</div>
					<div class="verse">ಆಸ್ಯೇ ತಸ್ಯಾ ನಿಮಜ್ಜಂತಂ ದದೃಶುಃ ಸಿದ್ಧಚಾರಣಾಃ  ।<br />ಗ್ರಸ್ಯಮಾನಂ ಯಥಾ ಚಂದ್ರಂ ಪೂರ್ಣಂ ಪರ್ವಣಿ ರಾಹುಣಾ  ॥ 192 ॥</div>
					<div class="verse">ತತಸ್ತಸ್ಯಾ ನಖೈಸ್ತೀಕ್ಷ್ಣೈರ್ಮರ್ಮಾಣ್ಯುತ್ಕೃತ್ಯ ವಾನರಃ  ।<br />ಉತ್ಪಪಾತಾಥ ವೇಗೇನ ಮನಃಸಂಪಾತವಿಕ್ರಮಃ  ॥ 193 ॥</div>
					<div class="verse">ತಾಂ ತು ದೃಷ್ಟ್ವಾ ಚ ಧೃತ್ಯಾ ಚ ದಾಕ್ಷಿಣ್ಯೇನ ನಿಪಾತ್ಯ ಹಿ  ।<br />ಸ ಕಪಿಪ್ರವರೋ ವೇಗಾದ್ವವೃಧೇ ಪುನರಾತ್ಮವಾನ್  ॥ 194 ॥</div>
					<div class="verse">ಹೃತಹೃತ್ ಸಾ ಹನುಮತಾ ಪಪಾತ ವಿಧುರಾಂಭಸಿ  ।<br />ಸ್ವಯಂಭುವೇನ ಹನುಮಾನ್ ಸೃಷ್ಟಸ್ತಸ್ಯಾ ವಿನಾಶನೇ  ॥ 195 ॥</div>
					<div class="verse">ತಾಂ ಹತಾಂ ವಾನರೇಣಾಶು ಪತಿತಾಂ ವೀಕ್ಷ್ಯ ಸಿಂಹಿಕಾಮ್  ।<br />ಭೂತಾನ್ಯಾಕಾಶಚಾರೀಣಿ ತಮೂಚುಃ ಪ್ಲವಗೋತ್ತಮಮ್  ॥ 196 ॥</div>
					<div class="verse">ಭೀಮಮದ್ಯ ಕೃತಂ ಕರ್ಮ ಮಹತ್ ಸತ್ತ್ವಂ ತ್ವಯಾ ಹತಮ್  ।<br />ಸಾಧಯಾರ್ಥಮಭಿಪ್ರೇತಮರಿಷ್ಟಂ ಪ್ಲವತಾಂ ವರ  ॥ 197 ॥</div>
					<div class="verse">ಯಸ್ಯ ತ್ವೇತಾನಿ ಚತ್ವಾರಿ ವಾನರೇಂದ್ರ ಯಥಾ ತವ  ।<br />ಸ್ಮೃತಿರ್ಧೃತಿರ್ಮತಿರ್ದಾಕ್ಷ್ಯಂ ಸ ಕರ್ಮಸು ನ ಸೀದತಿ  ॥ 198 ॥</div>
					<div class="verse">ಸ ತೈಃ ಸಂಭಾವಿತಃ ಪೂಜ್ಯೈಃ ಪ್ರತಿಪನ್ನಪ್ರಯೋಜನಃ  ।<br />ಜಗಾಮಾಕಾಶಮಾವಿಶ್ಯ ಪನ್ನಗಾಶನವತ್ ಕಪಿಃ  ॥ 199 ॥</div>
					<div class="verse">ಪ್ರಾಪ್ತಭೂಯಿಷ್ಠಪಾರಸ್ತು ಸರ್ವತಃ ಪ್ರತಿಲೋಕಯನ್  ।<br />ಯೋಜನಾನಾಂ ಶತಸ್ಯಾಂತೇ ವನರಾಜಿಂ ದದರ್ಶ ಸಃ  ॥ 200 ॥</div>
					<div class="verse">ದದರ್ಶ ಚ ಪತನ್ನೇವ ವಿವಿಧದ್ರುಮಭೂಷಿತಮ್  ।<br />ದ್ವೀಪಂ ಶಾಖಾಮೃಗಶ್ರೇಷ್ಠೋ ಮಲಯೋಪವನಾನಿ ಚ  ॥ 201 ॥</div>
					<div class="verse">ಸಾಗರಾಂ ಸಾಗರಾನೂಪಂ ಸಾಗರಾನೂಪಜಾನ್ ದ್ರುಮಾನ್  ।<br />ಸಾಗರಸ್ಯ ಚ ಪತ್ನೀನಾಂ ಮುಖಾನ್ಯಪಿ ವಿಲೋಕಯನ್  ॥ 202 ॥</div>
					<div class="verse">ಸ ಮಹಾಮೇಘ ಸಂಕಾಶಂ ಸಮೀಕ್ಷ್ಯಾತ್ಮಾನಮಾತ್ಮವಾನ್  ।<br />ನಿರುಂಧಂತಮಿವಾಕಾಶಂ ಚಕಾರ ಮತಿಮಾನ್ ಮತಿಮ್  ॥ 203 ॥</div>
					<div class="verse">ಕಾಯವೃದ್ಧಿಂ ಪ್ರವೇಗಂ ಚ ಮಮ ದೃಷ್ಟ್ವೈವ ರಾಕ್ಷಸಾಃ  ।<br />ಮಯಿ ಕೌತೂಹಲಂ ಕುರ್ಯುರಿತಿ ಮೇನೇ ಮಹಾಕಪಿಃ  ॥ 204 ॥</div>
					<div class="verse">ತತಃ ಶರೀರಂ ಸಂಕ್ಷಿಪ್ಯ ತನ್ಮಹೀಧರಸಂನಿಭಮ್  ।<br />ಪುನಃ ಪ್ರಕೃತಿಮಾಪೇದೇ ವೀತಮೋಹ ಇವಾತ್ಮವಾನ್  ॥ 205 ॥</div>
					<div class="verse">ತದ್ರೂಪಮತಿಸಂಕ್ಷಿಪ್ಯ ಹನೂಮಾನ್ ಪ್ರಕೃತೌ ಸ್ಥಿತಃ  ।<br />ತ್ರೀನ್ ಕ್ರಮಾನಿವ ವಿಕ್ರಮ್ಯ ಬಲಿವೀರ್ಯಹರೋ ಹರಿಃ  ॥ 206 ॥</div>
					<div class="verse">ಸ ಚಾರುನಾನಾವಿಧರೂಪಧಾರೀ<br />ಪರಂ ಸಮಾಸಾದ್ಯ ಸಮುದ್ರತೀರಮ್  ।<br />ಪರೈರಶಕ್ಯಂ ಪ್ರತಿಪನ್ನರೂಪಃ <br />ಸಮೀಕ್ಷಿತಾತ್ಮಾ ಸಮವೇಕ್ಷಿತಾರ್ಥಃ ॥ 207 ॥</div>
					<div class="verse">ತತಃ ಸ ಲಂಬಸ್ಯ ಗಿರೇಃ ಸಮೃದ್ಧೇ <br/>ವಿಚಿತ್ರಕೂಟೇ ನಿಪಪಾತ ಕೂಟೇ<br/>ಸಕೇತಕೋದ್ದಾಲಕನಾರಿಕೇಲೇ<br/>ಮಹಾದ್ರಿಕೂಟಪ್ರತಿಮೋ ಮಹಾತ್ಮಾ ॥ 208 ॥</div>
					<div class="verse">ತತಸ್ತು ಸಂಪ್ರಾಪ್ಯ ಸಮುದ್ರತೀರಂ<br />ಸಮೀಕ್ಷ್ಯ ಲಂಕಾಂ ಗಿರಿರಾಜಮೂಧ್ರ್ನಿ  ।<br />ಕಪಿಸ್ತು ತಸ್ಮಿನ್ನಿಪಪಾತ ಪರ್ವತೇ <br />ವಿಧೂಯ ರೂಪಂ ವ್ಯಥಯನ್ ಮೃಗದ್ವಿಜಾನ್ ॥ 209 ॥</div>
					<div class="verse">ಸ ಸಾಗರಂ ದಾನವಪನ್ನಗಾಯುತಂ<br />ಬಲೇನ ವಿಕ್ರಮ್ಯ ಮಹೋರ್ಮಿಮಾಲಿನಮ್  ।<br />ನಿಪತ್ಯ ತೀರೇ ಚ ಮಹೋದಧೇಸ್ತದಾ <br />ದದರ್ಶ ಲಂಕಾಮಮರಾವತೀಮಿವ ॥ 210 ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ ಸುಂದರಕಾಂಡೇ ಪ್ರಥಮಃ ಸರ್ಗಃ </div>
				</div>
				</div>
			</div>
		</div>
		
		
		
<!-- div #main-navbar .main-navbar .main-navbar-fixed-top -->

        <div id="main-sidebar" class="main-sidebar main-sidebar-right">
            <div id="main-sidebar-wrapper" class="main-sidebar-wrapper">
               <div class="section">
			   		<h3 align="center"> ಸುಂದರಕಾಂಡಃ   </h3>
			   </div>
			   <hr>
                <nav>
                    <ul>
                        <li class="close-sb"><a href="sarga1.html">1. ಪ್ರಥಮಃ ಸರ್ಗಃ - ಸಾಗರರಲಂಘನಮ್</a></li>
						<li class="close-sb"><a href="sarga2.html">2. ದ್ವಿತೀಯಃ ಸರ್ಗಃ - ನಿಶಾಗಮಪ್ರತೀಕ್ಷಾ</a></li>
						<li class="close-sb"><a href="sarga3.html">3. ತೃತೀಯಃ ಸರ್ಗಃ - ಲಂಕಾಧಿದೇವತಾವಿಜಯಃ</a></li>
						<li class="close-sb"><a href="sarga4.html">4. ಚತುರ್ಥಃ ಸರ್ಗಃ - ಲಂಕಾಪುರೀ ಪ್ರವೇಶಃ</a></li>
						<li class="close-sb"><a href="sarga5.html">5. ಪಂಚಮಃ ಸರ್ಗಃ - ಭವನ ವಿಚಯಃ</a></li>
						<li class="close-sb"><a href="sarga6.html">6. ಷಷ್ಠಃ ಸರ್ಗಃ - ರಾವಣಗೃಹಾವೇಕ್ಷಣಮ್</a></li>
						<li class="close-sb"><a href="sarga7.html">7. ಸಪ್ತಮಃ ಸರ್ಗಃ - ಪುಷ್ಪಕದರ್ಶನಮ್</a></li>
						<li class="close-sb"><a href="sarga8.html">8. ಅಷ್ಟಮಃ ಸರ್ಗಃ - ಪುಷ್ಪಕಾನುವರ್ಣನಮ್</a></li>
						<li class="close-sb"><a href="sarga9.html">9. ನವಮಃ ಸರ್ಗಃ - ಸಂಕುಲಾಂತಃಪುರಮ್</a></li>
						<li class="close-sb"><a href="sarga10.html">10. ದಶಮಃ ಸರ್ಗಃ - ಮಂದೋದರೀದರ್ಶನಮ್</a></li>
						<li class="close-sb"><a href="sarga11.html">11. ಏಕಾದಾಶಃ ಸರ್ಗಃ - ಪಾನಭೂಮಿ ವಿಚಯಃ</a></li>
						<li class="close-sb"><a href="sarga12.html">12. ದ್ವಾದಶಃ ಸರ್ಗಃ -  ಹನೂಮದ್ವಿಷಾದಃ</a></li>
						<li class="close-sb"><a href="sarga13.html">13. ತ್ರಯೋದಶಃ ಸರ್ಗಃ - ಹನೂಮನ್ನಿರ್ವೇದಃ</a></li>
						<li class="close-sb"><a href="sarga14.html">14. ಚತುರ್ದಶಃ ಸರ್ಗಃ - ಅಶೀಕವನಿಕಾವಿಚಯಃ</a></li>
						<li class="close-sb"><a href="sarga15.html">15. ಪಂಚದಶಃ ಸರ್ಗಃ - ಸೀತೋಪಲಂಭಃ</a></li>
						<li class="close-sb"><a href="sarga16.html">16. ಷೋಡಶಃ ಸರ್ಗಃ - ಹನೂಮತ್ಪರೀತಾಪಃ</a></li>
						<li class="close-sb"><a href="sarga17.html">17. ಸಪ್ತದಶಃ ಸರ್ಗಃ - ರಾಕ್ಷಸೀಪರಿವಾರಃ</a></li>
						<li class="close-sb"><a href="sarga18.html">18.  ಅಷ್ಟಾದಶಃ ಸರ್ಗಃ - ರಾವಣಾಗಮನಮ್</a></li>
						<li class="close-sb"><a href="sarga19.html">19. ಏಕೋನವಿಂಶಃ ಸರ್ಗಃ - ಕೃಚ್ಛ್ರಗತಸೀತೋಪಮಾಃ</a></li>
						<li class="close-sb"><a href="sarga20.html">20. ವಿಂಶಃ ಸರ್ಗಃ - ಪ್ರಣಯಪ್ರಾರ್ಥನಾ</a></li>
						<li class="close-sb"><a href="sarga21.html">21. ಏಕವಿಂಶಃ ಸರ್ಗಃ - ರಾವಣತೃಣೀಕರಣಮ್</a></li>
						<li class="close-sb"><a href="sarga22.html">22. ದ್ವಾವಿಂಶಃ ಸರ್ಗಃ - ಮಾಸದ್ವಯಾವಧಿಕರಣಮ್</a></li>
						<li class="close-sb"><a href="sarga23.html">23. ತ್ರಯೋವಿಂಶಃ ಸರ್ಗಃ - ರಾಕ್ಷಸೀಪ್ರರೋಚನಮ್</a></li>
						<li class="close-sb"><a href="sarga24.html">24. ಚತುರ್ವಿಂಶಃ ಸರ್ಗಃ - ರಾಕ್ಷಸೀನಿರ್ಭರ್ತ್ಸನಮ್</a></li>
						<li class="close-sb"><a href="sarga25.html">25. ಪಂಚವಿಂಶಃ ಸರ್ಗಃ - ಸೀತಾನಿರ್ವೇದಃ</a></li>
						<li class="close-sb"><a href="sarga26.html">26. ಷಡ್ವಿಂಶಃ ಸರ್ಗಃ - ಪ್ರಾಣತ್ಯಾಗಸಂಪ್ರಧಾರಣಮ್</a></li>
						<li class="close-sb"><a href="sarga27.html">27. ಸಪ್ತವಿಂಶಃ ಸರ್ಗಃ - ತ್ರಿಜಟಾಸ್ವಪ್ನಃ</a></li>
						<li class="close-sb"><a href="sarga28.html">28. ಅಷ್ಟಾವಿಂಶಃ ಸರ್ಗಃ - ಉದ್ಬಂಧನವ್ಯವಸಾಯಃ</a></li>
						<li class="close-sb"><a href="sarga29.html">29. ಏಕೋನಸ್ತ್ರಿಂಶಃ ಸರ್ಗಃ - ಶುಭನಿಮಿತ್ತಾನಿ</a></li>
						<li class="close-sb"><a href="sarga30.html">30. ತ್ರಿಂಶಃ ಸರ್ಗಃ - ಹನೂಮತ್ಕೃತ್ಯಾಕೃತ್ಯವಿಚಿಂತನಮ್</a></li>
						<li class="close-sb"><a href="sarga31.html">31. ಏಕತ್ರಿಂಶಃ ಸರ್ಗಃ - ರಾಮವೃತ್ತಸಂಶ್ರವಃ</a></li>
						<li class="close-sb"><a href="sarga32.html">32. ದ್ವಾತ್ರಿಂಶಃ ಸರ್ಗಃ - ಸೀತಾವಿತರ್ಕಃ</a></li>
						<li class="close-sb"><a href="sarga33.html">33. ತ್ರಯಸ್ತ್ರಿಂಶಃ ಸರ್ಗಃ - ಹನೂಮಜ್ಜಾನಕೀಸಂವಾದೋಪಕ್ರಮಃ</a></li>
						<li class="close-sb"><a href="sarga34.html">34. ಚತುಸ್ತ್ರಿಂಶಃ ಸರ್ಗಃ - ರಾವಣಶಂಕಾನಿವಾರಣಮ್</a></li>
						<li class="close-sb"><a href="sarga35.html">35. ಪಂಚತ್ರಿಂಶಃ ಸರ್ಗಃ - ವಿಶ್ವಾಸೋತ್ಪಾದನಮ್</a></li>
						<li class="close-sb"><a href="sarga36.html">36.  ಷಟ್‍ತ್ರಿಂಶಃ ಸರ್ಗಃ - ಅಂಗುಲೀಯಕಪ್ರದಾನಮ್</a></li>
						<li class="close-sb"><a href="sarga37.html">37. ಸಪ್ತತ್ರಿಂಶಃ ಸರ್ಗಃ - ಸೀತಾಪ್ರತ್ಯಾನಯನಾನೌಚಿತ್ಯಮ್</a></li>
						<li class="close-sb"><a href="sarga38.html">38. ಅಷ್ಟಾತ್ರಿಂಶಃ ಸರ್ಗಃ - ವಾಯಸವೃತ್ತಾಂತಕಥನಮ್</a></li>
						<li class="close-sb"><a href="sarga39.html">39. ಏಕೋನಚತ್ವಾರಿಂಶಃ ಸರ್ಗಃ - ಹನೂಮತ್ಸಂದೇಶಃ</a></li>
						<li class="close-sb"><a href="sarga40.html">40. ಚತ್ವಾರಿಂಶಃ ಸರ್ಗಃ - ಹನೂಮತ್ಪ್ರೇಷಣಮ್</a></li>
						<li class="close-sb"><a href="sarga41.html">41. ಏಕಚತ್ವಾರಿಂಶಃ ಸರ್ಗಃ - ಪ್ರಮದಾವನಭಂಜನಮ್</a></li>
						<li class="close-sb"><a href="sarga42.html">42. ದ್ವಿಚತ್ವಾರಿಂಶಃ ಸರ್ಗಃ - ಕಿಂಕರನಿಷೂದನಮ್</a></li>
						<li class="close-sb"><a href="sarga43.html">43. ತ್ರಿಚತ್ವಾರಿಂಶಃ ಸರ್ಗಃ - ಚೈತ್ಯಪ್ರಾಸಾದದಾಹಃ</a></li>
						<li class="close-sb"><a href="sarga44.html">44. ಚತುಶ್ಚತ್ವಾರಿಂಶಃ ಸರ್ಗಃ - ಜಂಬುಮಾಲಿವಧಃ</a></li>
						<li class="close-sb"><a href="sarga45.html">45. ಪಂಚಚತ್ವಾರಿಂಶಃ ಸರ್ಗಃ - ಅಮಾತ್ಯಪುತ್ರವಧಃ</a></li>
						<li class="close-sb"><a href="sarga46.html">46. ಷಟ್‍ಚತ್ವಾರಿಂಶಃ ಸರ್ಗಃ - ಸೇನಾಪತಿಪಂಚಕವಧಃ</a></li>
						<li class="close-sb"><a href="sarga47.html">47. ಸಪ್ತಚತ್ವಾರಿಂಶಃ ಸರ್ಗಃ - ಅಕ್ಷಕುಮಾರವಧಃ</a></li>
						<li class="close-sb"><a href="sarga48.html">48. ಅಷ್ಟಚತ್ವಾರಿಂಶಃ ಸರ್ಗಃ - ಇಂದ್ರಜಿದಭಿಯೋಗಃ</a></li>
						<li class="close-sb"><a href="sarga49.html">49. ಏಕೋನಪಂಚಾಶಃ ಸರ್ಗಃ - ರಾವಣಪ್ರಭಾವದರ್ಶನಮ್</a></li>
						<li class="close-sb"><a href="sarga50.html">50. ಪಂಚಾಶಃ ಸರ್ಗಃ - ಪ್ರಹಸ್ತಪ್ರಶ್ನಃ</a></li>
						<li class="close-sb"><a href="sarga51.html">51. ಏಕಪಂಚಾಶಃ ಸರ್ಗಃ - ಹನೂಮದುಪದೇಶಃ</a></li>
						<li class="close-sb"><a href="sarga52.html">52. ದ್ವಿಪಂಚಾಶಃ ಸರ್ಗಃ - ದೂತವಧನಿವಾರಣಮ್</a></li>
						<li class="close-sb"><a href="sarga53.html">53. ತ್ರಿಪಂಚಾಶಃ ಸರ್ಗಃ - ಪಾವಕಶೈತ್ಯಮ್</a></li>
						<li class="close-sb"><a href="sarga54.html">54. ಚತುಃಪಂಚಾಶಃ ಸರ್ಗಃ - ಲಂಕಾದಾಹಃ</a></li>
						<li class="close-sb"><a href="sarga55.html">55. ಪಂಚಪಂಚಾಶಃ ಸರ್ಗಃ - ಹನೂಮದ್ವಿಭ್ರಮಃ</a></li>
						<li class="close-sb"><a href="sarga56.html">56. ಷಟ್‍ಪಂಚಾಶಃ ಸರ್ಗಃ - ಪ್ರತಿಪ್ರಯಾಣೋತ್ಪತನಮ್</a></li>
						<li class="close-sb"><a href="sarga57.html">57. ಸಪ್ತಪಂಚಾಶಃ ಸರ್ಗಃ - ಹನೂಮತ್ಪ್ರತ್ಯಾಗಮನಮ್</a></li>
						<li class="close-sb"><a href="sarga58.html">58. ಅಷ್ಟಪಂಚಾಶಃ ಸರ್ಗಃ - ಹನೂಮದ್ವೃತ್ತಾನುಕಥನಮ್</a></li>
						<li class="close-sb"><a href="sarga59.html">59. ಏಕೋನಷಷ್ಟಿತಮಃ ಸರ್ಗಃ - ಅನಂತರಕಾರ್ಯಪ್ರರೋಚನಮ್</a></li>
						<li class="close-sb"><a href="sarga60.html">60. ಷಷ್ಟಿತಮಃ ಸರ್ಗಃ - ಅಂಗದಜಾಂಬವತ್ಸಂವಾದಃ</a></li>
						<li class="close-sb"><a href="sarga61.html">61. ಏಕಷಷ್ಟಿತಮಃ ಸರ್ಗಃ - ಮಧುವನಪ್ರವೇಶಃ</a></li>
						<li class="close-sb"><a href="sarga62.html">62. ದ್ವಿಷಷ್ಟಿತಮಃ ಸರ್ಗಃ - ದಧಿಮುಖಖಿಲೀಕಾರಃ</a></li>
						<li class="close-sb"><a href="sarga63.html">63. ತ್ರಿಷಷ್ಟಿತಮಃ ಸರ್ಗಃ - ಸುಗ್ರೀವಹರ್ಷಃ</a></li>
						<li class="close-sb"><a href="sarga64.html">64. ಚತುಃಷಷ್ಟಿತಮಃ ಸರ್ಗಃ - ಹನೂಮದಾದ್ಯಾಗಮನಮ್</a></li>
						<li class="close-sb"><a href="sarga65.html">65. ಪಂಚಷಷ್ಟಿತಮಃ ಸರ್ಗಃ - ಚೂಡಾಮಣಿಪ್ರದಾನಮ್</a></li>
						<li class="close-sb"><a href="sarga66.html">66. ಷಟ್‍ಷಷ್ಟಿತಮಃ ಸರ್ಗಃ - ಸೀತಾಭಾಷಿತಪ್ರಶ್ನಃ</a></li>
						<li class="close-sb"><a href="sarga67.html">67. ಸಪ್ತಷಷ್ಟಿತಮಃ ಸರ್ಗಃ - ಸೀತಾಭಾಷಿತಾನುವಚನಮ್</a></li>
						<li class="close-sb"><a href="sarga68.html">68. ಅಷ್ಟಷಷ್ಟಿತಮಃ ಸರ್ಗಃ - ಹನೂಮತ್ಸಮಾಶ್ವಾಸವಚನಾನುವಾದಃ</a></li>
                      </ul>
                </nav>
            </div>
        </div>

<!-- #main-sidebar .main-sidebar .main-sidebar-right -->

        <script src="https://ajax.googleapis.com/ajax/libs/jquery/1.11.2/jquery.min.js"></script>
        <script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
        <script src="../dist/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
            <div class="main-navbar-content" >
                <div id="toggle-sidebar" class="icon right" title="Sidebar Menu">
                    <img alt="menu" src="../assets/menu32@64.png" width=24px height="24px">
                </div>
            </div>
        </div>

        <script>
            $(document).ready(function() {
                $('#main-sidebar').simplerSidebar({
                    opener: '#toggle-sidebar',
                    animation: {
                        easing: "easeOutQuint"
                    },
                    sidebar: {
                        closingLinks: '.close-sb'
                    }
                });
            });
        </script>
		
		
		
		
		
</div>
</body>
</html>
