ತ್ರಯಸ್ತ್ರಿಂಶಃ ಸರ್ಗಃ - ರಾವಣವಿಮೋಕ್ಷಃ ರಾವಣಗ್ರಹಂ ತತ್ತು ವಾಯುಗ್ರಹಣಸಂನಿಭಮ್ । ತತಃ ಪುಲಸ್ತ್ಯಃ ಶುಶ್ರಾವ ಕಥಿತಂ ದಿವಿದೈವತೈಃ ॥ ೧ ॥ ತತಃ ಪುತ್ರಕೃತಸ್ನೇಹಾತ್​ಕಂಪ್ಯಮಾನೋ ಮಹಾಧೃತಿಃ । ಮಾಹಿಷ್ಮತೀಪತಿಂ ದ್ರಷ್ಟುಮಾಜಗಾಮ ತತಸ್ತೇ ಪ್ರತ್ಯಭಿಜ್ಞಾಯ ಚಾರ್ಜುನಾಯ ಮಹಾಮುನಿಃ ॥ ೨ ಸ ವಾಯುಮಾರ್ಗಮಾಸ್ಥಾಯವಾಯುತುಲ್ಯಗತಿರ್ದಿ್ವಜಃ । ಪುರೀಂ ಮಾಹಿಷ್ಮತೀಂ ಪ್ರಾಪ್ತೋಮನಃಸಂಪಾತವಿಕ್ರಮಃ ॥ ೩ ಸೋಽಮರಾವತಿಸಂಕಾಶಾಂಹೃಷ್ಟಪುಷ್ಟಜನಾಕುಲಾಮ್ । ಪ್ರವಿವೇಶ ಪುರೀಂ ಬ್ರಹ್ಮಾ ಇಂದ್ರಸ್ಯೇವಾಮರಾವತೀಮ್ ॥೪ ಪಾದಚಾರಮಿವಾದಿತ್ಯಂ ನಿಷ್ಪತಂತಂಸುದುರ್ದೃಶಮ್ । ನ್ಯವೇದಯನ್​ ॥ ೫ ॥ ಪುಲಸ್ತ್ಯ ಇತಿ ವಿಜ್ಞಾಯವಚನಾದ್ಧೈಹಯಾಧಿಪಃ । ಶಿರಸ್ಯಂಜಲಿಮಾಧಾಯಪ್ರತ್ಯುದ್ಗಚ್ಛತ್ತಪಸ್ವಿನಮ್ ॥ ೬ ॥ ಪುರೋಹಿತೋಽಸ್ಯ ಗೃಹ್ಯಾರ್ಥಂಮಧುಪರ್ಕಂ ತಥೈವ ಚ । ಪುರಸ್ತಾತ್​ ಪ್ರಯಯೌ ರಾಜ್ಞಃ ಶಕ್ರಸ್ಯೇವ ಬೃಹಸ್ಪತಿಃ ॥ ೭ ॥ ತತಸ್ತಮೃಷಿಮಾಯಾಂತಮುದ್ಯಂತಮಿವಭಾಸ್ಕರಮ್ । ಅರ್ಜುನೋ ದೃಶ್ಯ ಸಂಭ್ರಾಂತೋವವಂದೇಂದ್ರ ಇವೇಶ್ವರಮ್ ॥ ೮ ॥ ಸ ತಸ್ಯ ಮಧುಪರ್ಕಂ ಗಾಂಪಾದ್ಯಮರ್ಘ್ಯಂ ನಿವೇದ್ಯ ಚ । ಪುಲಸ್ತ್ಯಮಾಹ ರಾಜೇಂದ್ರೋಹರ್ಷಗದ್ಗದಯಾ ಗಿರಾ ॥ ೯ ॥ ಅದ್ಯೇಯಮಮರಾವತ್ಯಾ ತುಲ್ಯಾ ಮಾಹಿಷ್ಮತೀ ಕೃತಾ । ಅದ್ಯಾಹಂ ತು ದ್ವಿಜೇಂದ್ರ ತ್ವಾಂ ಯಸ್ಮಾತ್​ಪಶ್ಯಾಮಿ ದುರ್ದೃಶಂ ॥ ೧೦ ॥ ಅದ್ಯ ಮೇ ಕುಶಲಂ ದೇವ ಅದ್ಯ ಮೇ ಕುಶಲಂ ವ್ರತಮ್ । ಅದ್ಯ ಮೇ ಸಫಲಂ ಜನ್ಮ ಅದ್ಯ ಮೇಸಫಲಂ ತಪಃ ॥ ೧೧ ॥ ಯಸ್ಮಾದ್ದೇವಗಣೈರ್ವಂದ್ಯೌ ವಂದೇಽಹಂ ಚರಣೌ ತವ । ಇದಂ ರಾಜ್ಯಮಿಮೇ ಪುತ್ರಾ ಇಮೇ ದಾರಾಇಮೇ ವಯಮ್ ॥ ೧೨ ॥ ಬ್ರಹ್ಮನ್​ ಕಿಂ ಕುರ್ಮಿ ಕಿಂಕಾರ್ಯಮಾಜ್ಞಾಪಯತು ನೋ ಭವಾನ್​ । ತಂ ಧರ್ಮೇಽಗ್ನಿಷು ಪುತ್ರೇಷು ಶಿವಂಪೃಷ್ಟ್ವಾ ಚ ಪಾರ್ಥಿವಮ್ ॥ ೧೩ ॥ ಪುಲಸ್ತ್ಯೋವಾಚ ರಾಜಾನಂ ಹೈಹಯಾನಾಂತಥಾರ್ಜುನಮ್ । ನರೇಂದ್ರಾಂಬುಜಪತ್ರಾಕ್ಷಪೂರ್ಣಚಂದ್ರನಿಭಾನನ ॥ ೧೪ ಅತುಲಂ ತೇ ಬಲಂ ಯೇನದಶಗ್ರೀವಸ್ತ್ವಯಾ ಜಿತಃ । ಭಯಾದ್ಯಸ್ಯೋಪತಿಷ್ಠೇತಾಂ ನಿಷ್ಪಂದೌಸಾಗರಾನಿಲೌ ॥ ೧೫ ॥ ಸೋಽಯಂ ಮಧ್ಯೇ ತ್ವಯಾ ಬದ್ಧಃ ಪೌತ್ರೋ ಮೇ ರಣದುರ್ಜಯಃ । ಪುತ್ರಕಸ್ಯ ಯಶಃ ಪೀತಂ ನಾಮವಿಶ್ರಾವಿತಂ ತ್ವಯಾ ॥ ೧೬ ॥ ಮದ್ವಾಕ್ಯಾದ್ಯಾಚ್ಯಮಾನೋಽದ್ಯ ಮುಂಚ ವತ್ಸಂ ದಶಾನನಮ್ । ಪುಲಸ್ತ್ಯಾಜ್ಞಾಂ ಪ್ರಗೃಹ್ಯೋಚೇ ನಕಿಂಚನ ವಚೋರ್ಽಜುನಃ ॥ ೧೭ ॥ ಮುಮೋಚ ವೈ ಪಾರ್ಥಿವೇಂದ್ರೋರಾಕ್ಷಸೇಂದ್ರಂ ಪ್ರಹೃಷ್ಟವತ್​ ॥ ಸ ತು ಪ್ರಮುಚ್ಯ ತ್ರಿದಶಾರಿಮರ್ಜುನಃಪ್ರಪೂಜ್ಯ ದಿವ್ಯಾಭರಣಸ್ರಗಂಬರೈಃ । ಅಹಿಂಸಕಂ ಸಖ್ಯಮುಪೇತ್ಯ ಸಾಗ್ನಿಕಂಪ್ರಣಮ್ಯ ತಂ ಬ್ರಹ್ಮಸುತಂ ಗೃಹಂಯಯೌ ॥ ೧೮ ॥ ಪುಲಸ್ತ್ಯೇನಾಪಿ ಸಂತ್ಯಕ್ತೋರಾಕ್ಷಸೇಂದ್ರಃ ಪ್ರತಾಪವಾನ್​ । ಪರಿಷ್ವಕ್ತಃ ಕೃತಾತಿಥ್ಯೋ ಲಜ್ಜಮಾನೋವಿನಿರ್ಜಿತಃ ॥ ೧೯ ॥ ಪಿತಾಮಹಸುತಶ್ಚಾಪಿ ಪುಲಸ್ತ್ಯೋ ಮುನಿಪುಂಗವಃ । ಮೋಚಯಿತ್ವಾ ದಶಗ್ರೀವಂ ಬ್ರಹ್ಮಲೋಕಂಜಗಾಮ ಹ ॥ ೨೦ ॥ ಏವಂ ಸ ರಾವಣಃ ಪ್ರಾಪ್ತಃ ಕಾರ್ತವೀರ್ಯಾತ್​ಪ್ರಧರ್ಷಣಮ್ । ಪುಲಸ್ತ್ಯವಚನಾಚ್ಚಾಪಿ ಪುನರ್ಮುಕ್ತೋಮಹಾಬಲಃ ॥ ೨೧ ॥ ಏವಂ ಬಲಿಭ್ಯೋ ಬಲಿನಃ ಸಂತಿ ರಾಘವನಂದನ। ನಾವಜ್ಞಾ ಹಿ ಪರೇ ಕಾರ್ಯಾ ಯ ಇಚ್ಛೇತ್​ಪ್ರಿಯಮಾತ್ಮನಃ ॥ ೨೨ ॥ ತತಃ ಸ ರಾಜಾ ಪಿಶಿತಾಶನಾನಾಂಸಹಸ್ರಬಾಹೋರುಪಲಭ್ಯ ಮೈತ್ರೀಮ್ । ಪುನರ್ನೃಪಾಣಾಂ ಕದನಂ ಚಕಾರಚಚಾರ ಸರ್ವಾಂ ಪೃಥಿವೀಂ ಚ ದರ್ಪಾತ್​ ॥ ೨೩ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯಸ್ತ್ರಿಂಶಃ ಸರ್ಗಃ ಉತ್ತರಕಾಂಡಃ 