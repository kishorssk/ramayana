ಅಷ್ಟಪಂಚಾಶಃ ಸರ್ಗಃ - ಯಯಾತಿಶಾಪಃ ಏವಂ ಬ್ರುವತಿ ರಾಮೇ ತು ಲಕ್ಷ್ಮಣಃ ಪರವೀರಹಾ । ಪ್ರತ್ಯುವಾಚ ಮಹಾತ್ಮಾನಂ ಜ್ವಲಂತಮಿವ ತೇಜಸಾ ॥ ೧ ॥ ಮಹದದ್ಭುತಮಾಶ್ಚರ್ಯಂ ವಿದೇಹಸ್ಯಪುರಾತನಮ್ । ನಿರ್ವೃತ್ತಂ ರಾಜಶಾರ್ದೂಲ ವಸಿಷ್ಠಸ್ಯ ನಿಮೇಃಸಹ ॥ ೨ ॥ ನಿಮಿಸ್ತು ಕ್ಷತ್ತ್ರಿಯಃ ಶೂರೋ ವಿಶೇಷೇಣಚ ದೀಕ್ಷಿತಃ । ನ ಕ್ಷಮಾಂ ಕೃತವಾನ್​ ರಾಜಾ ವಸಿಷ್ಠಸ್ಯ ಮಹಾತ್ಮನಃ ॥ ೩ ॥ ಏವಮುಕ್ತಸ್ತು ತೇನಾಯಂ ಶ್ರೀಮಾನ್​ಕ್ಷತ್ತ್ರಿಯಪುಂಗವಃ । ಉವಾಚ ಲಕ್ಷ್ಮಣಂ ವಾಕ್ಯಂ ಸರ್ವಶಾಸ್ತ್ರವಿಶಾರದಮ್ ॥ ೪ ॥ ರಾಮೋ ರಮಯತಾಂ ಶ್ರೇಷ್ಠೋಭ್ರಾತರಂ ದೀಪ್ತತೇಜಸಮ್ । ಸ ಸರ್ವತ್ರ ಕ್ಷಮಾ ವೀರ ಪುರುಷೇಷುಪ್ರದೃಶ್ಯತೇ ॥ ೫ ॥ ಸೌಮಿತ್ರೇ ದುಃಸಹೋ ರೋಷೋ ಯಥಾಕ್ಷಾಂತೋ ಯಯಾತಿನಾ । ಸತ್ತ್ವಾನುಗಂ ಪುರಸ್ಕೃತ್ಯ ತಂನಿಬೋಧ ಸಮಾಹಿತಃ ॥ ೬ ನಹುಷಸ್ಯ ಸುತೋ ರಾಜಾ ಯಯಾತಿಪೌರವರ್ಧನಃ । ತಸ್ಯ ಭಾರ್ಯಾದ್ವಯಂ ಸೌಮ್ಯ ರೂಪೇಣಾಪ್ರತಿಮಂ ಭುವಿ ॥ ೭ ॥ ಏಕಾ ತು ತಸ್ಯ ರಾಜರ್ಷೇರ್ನಾಹುಸಷ್ಯ ಪುರಸ್ಕೃತಾ । ಶರ್ಮಿಷ್ಠಾ ನಾಮ ದೈತೇಯೀ ದುಹಿತಾವೃಷಪರ್ವಣಃ ॥ ೮ ॥ ಅನ್ಯಾ ತೂಶನಸಃ ಪತ್ನೀಯಯಮಾತೇಃ ಪುರುಷರ್ಷಭ । ನ ತು ಸಾ ದಯಿತಾ ರಾಜ್ಞೋ ದೇವಯಾನಿಸುಮಧ್ಯಮಾ ॥ ೯ ॥ ತಯೋಃ ಪುತ್ರೌ ತು ಸಂಭೂತೌರೂಪವಂತೌ ಸಮಾಹಿತೌ । ಶರ್ಮಿಷ್ಠಾಜನಯತ್​ ಪೂರುಂ ದೇವಯಾನಿಯದುಂ ತದಾ ॥ ೧೦ ॥ ಪೂರಸ್ತು ದಯಿತಾ ರಾಜ್ಞೋಗುಣೈರ್ಮಾತೃಕೃತೇನ ಚ । ತತೋ ದುಃಖಸಮಾದಿಷ್ಟೋಯದುರ್ಮಾತರಮಬ್ರವೀತ್​ ॥ ೧೧ ॥ ಭಾರ್ಗವಸ್ಯ ಕುಲೇ ಜಾತಾ ದೇವಸ್ಯಾಕ್ಲಿಷ್ಟ ಕರ್ಮಣಃ । ಸಹಸೇ ಹೃದ್ಗತಂ ದುಃಖಮವಮಾನಂ ಚದುಃಸಹಮ್ ॥ ೧೨ ॥ ಆವಾಂ ಚ ಸಹಿತೌ ದೇವಿ ಪ್ರವಿಶಾವಹುತಾಶನಾಮ್ । ರಾಜಾ ತು ರಮತಾಂ ಸಾರ್ಧಂದೈತ್ಯಪುತ್ರ್ಯಾ ಬಹುಕ್ಷಪಾ ॥ ೧೩ ಯದಿ ವಾ ಸಹನೀಯಂ ತೇಮಾಮನುಜ್ಞಾತುಮರ್ಹಸಿ । ಕ್ಷಮ ತ್ವಂ ನ ಕ್ಷಮಿಷ್ಯೇಽಹಂ ಮರಿಷ್ಯಾಮಿನ ಸಂಶಯಃ ॥ ೧೪ ॥ ಪುತ್ರಸ್ಯ ಭಾಷಿತಂ ಶ್ರುತ್ವಾಪರಮಾರ್ತಸ್ಯ ರೋದತಃ । ದೇವಯಾನೀ ತು ಸಂಕ್ರುದ್ಧಾ ಸಸ್ಮಾರಪಿತರಂ ತದಾ ॥ ೧೫ ॥ ಇಂಗಿತಂ ತದಭಿಜ್ಞಾಯ ದುಹಿತುರ್ಭಾಗವಸ್ತದಾ । ಆಗತಸ್ತ್ವರಿತಂ ತತ್ರ ದೇವಯಾನೀ ತುಯತ್ರ ಸಾ ॥ ೧೬ ॥ ದೃಷ್ಟ್ವಾ ಚಾಪ್ರಕೃತಿಸ್ಥಾಂತಾಮಪ್ರಹೃಷ್ಟಾಮಚೇತನಾಮ್ । ಪಿತಾ ದುಹಿತರಂ ವಾಕ್ಯಂ ಕಿಮೇತದಿತಿಚಾಬ್ರವೀತ್​ ॥ ೧೭ ॥ ಪೃಚ್ಛಂತಮಸಕೃತ್ತಂ ವೈ ಭಾರ್ಗವಂದೀಪ್ತತೇಜಸಮ್ । ದೇವಯಾನೀ ತು ಸಂಕ್ರುದ್ಧಾ ಪಿತರಂವಾಕ್ಯಮಬ್ರವೀತ್​ ॥ ೧೮ ॥ ಅಹಮಗ್ನಿಂ ವಿಷಂ ತೀಕ್ಷ್ಣಮಪೋ ವಾಮುನಿಸತ್ತಮ । ಭಕ್ಷಯಿಷ್ಯೇ ಪ್ರವೇಕ್ಷ್ಯಾಮಿ ನ ತುಶಕ್ಷ್ಯಾಮಿ ಜೀವಿತುಮ್ ॥ ೧೯ ॥ ನ ಮಾಂ ತ್ವಮಜಾನೀಷೇದುಃಖಿತಾಮವಮಾನಿತಾಮ್ । ವೃಕ್ಷಸ್ಯಾವಜ್ಞಯಾ ಬ್ರಹ್ಮನ್​ ಖಿದ್ಯಂತೇವೃಕ್ಷಜೀವಿನಃ ॥ ೨೦ ॥ ಅವಜ್ಞಯಾ ಚ ರಾಜರ್ಷಿಃ ಪರಿಭೂಯ ಚಭಾರ್ಗವ । ಮಯ್ಯವಜ್ಞಾಂ ಪ್ರಯುಂಕ್ತೇ ಹಿ ನ ಚ ಮಾಂ ಬಹು ಮನ್ಯತೇ ॥ ೨೧ ॥ ತಸ್ಯಾಸ್ತದ್ವಚನಂ ಶ್ರುತ್ವಾಕೋಪೇನಾಭಿಪರಿಪ್ಲುತಃ । ವ್ಯಾಹರ್ತುಮುಪಚಕ್ರಾಮ ಭಾರ್ಗವೋನಹುಷಾತ್ಮಜಮ್ ॥ ೨೨ ॥ ಯಸ್ಮಾನ್ಮಾಮವಜಾನೀಷೇ ನಾಹುಷ ತ್ವಂದುರಾತ್ಮವಾನ್​ । ಜರಯಾ ಪರಯಾ ಜೀರ್ಣಃಶೈಥಿಲ್ಯಮುಪಯಾಸ್ಯಸಿ ॥ ೨೩ ॥ ಏವಮುಕ್ತ್ವಾ ದುಹಿತರಂ ಸಮಾಶ್ಚಾಸ್ಯ ಚ ಭಾರ್ಗವಃ । ಪುನರ್ಜಗಾಮ ಬ್ರಹ್ಮರ್ಷಿರ್ಭವನಂ ಸ್ವಂಮಹಾಯಶಾಃ ॥ ೨೪ ॥ ಸ ಏವಮುಕ್ತ್ವಾದ್ವಿಜಪುಂಗವಾಗ್ರ್ಯಃ ಸುತಾಂ ಸಮಾಶ್ವಾಸ್ಯ ಚದೇವಯಾನೀಮ್ । ಪುನರ್ಯಯೌ ಸೂರ್ಯಸಮಾನತೇಜಾದತ್ತ್ವಾ ಚ ಶಾಪಂ ನಹುಷಾತ್ಮಜಾಯ ॥ ೨೫ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಪಂಚಾಶಃ ಸರ್ಗಃ ಉತ್ತರಕಾಂಡಃ 