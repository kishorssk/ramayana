ತ್ರಿನವತಿತಮಃ ಸರ್ಗಃ - ವಾಲ್ಮೀಕಿಸಂದೇಶಃ ವರ್ತಮಾನೇ ತಥಾಭೂತೇ ಯಜ್ಞೇ ಚ ಪರಮಾದ್ಭುತೇ । ಸಶಿಷ್ಯ ಆಜಗಾಮಾಶು ವಾಲ್ಮೀಕಿರ್ಮುನಿಪುಂಗವಃ ॥ ೧ ॥ ಸ ದೃಷ್ಟ್ವಾದಿವ್ಯಸಂಕಾಶಂಯಜ್ಞಮದ್ಭುತದರ್ಶನಮ್ । ಏಕಾಂತೇ ಋಷಿವಾಟಾನಾಂ ಚಕಾರ ಉಟಜಾನ್​ಶುಭಾನ್​ ॥ ೨ ॥ ಶಕಟಾಂಶ್ಚ ಬಹೂನ್​ ಪೂರ್ಣಾನ್​ಫಲಮೂಲೈಶ್ಚ ಶೋಭನಾನ್​ । ವಾಲ್ಮೀಕಿವಾಟೇರುಚಿರೇಽಸ್ಥಾಪಯನ್ನವಿದೂರತಃ ॥ ೩ ॥ ಆಸೀತ್​ ಸುಪೂಜಿತೋ ರಾಜ್ಞಾ ಮುನಿಭಿಶ್ಚಮಹಾತ್ಮಭಿಃ । ವಾಲ್ಮೀಕಿಃ ಸುಮಹಾತೇಜಾ ನ್ಯವಸತ್​ಪರಮಾತ್ಮವಾನ್​ ॥ ೪ ॥ ಸ ಶಿಷ್ಯಾವಬ್ರವೀದ್ದೃಷ್ಟೋ ಯುವಾಂಗತ್ವಾ ಸಮಾಹಿತೌ । ಕೃತ್ಸ್ನಂ ರಾಮಾಯಣಂ ಕಾವ್ಯಂಗಾಯೇಥಾಂ ಪರಯಾ ಮುದಾ ॥ ೫ ॥ ಋಷಿವಾಟೇಷು ಪುಣ್ಯೇಷುಬ್ರಾಹ್ಮಣಾವಸಥೇಷು ಚ । ರಥ್ಯಾಸು ರಾಜಮಾರ್ಗೇಷು ಪಾರ್ಥಿವಾನಾಂಗೃಹೇಷು ಚ ॥ ೬ ॥ ರಾಮಸ್ಯ ಭವನದ್ವಾರಿ ಯತ್ರ ಕರ್ಮ ಪ್ರವರ್ತತೇ । ಋತ್ವಿಜಾಮಗ್ರತಶ್ಚೈವ ತತ್ರ ಗೇಯಂ ವಿಶೇಷತಃ ॥ ೭ ॥ ಇಮಾನಿ ಚ ಫಲಾನ್ಯತ್ರ ಸ್ವಾದೂನಿ ವಿವಿಧಾನಿ ಚ। ಜಾತಾನಿ ಪರ್ವತಾಗ್ರೇಷು ಚಾಸ್ವಾಭ್ಯಾಸ್ವಾದ್ಯ ಗಾಯತಾಮ್ ॥ ೮ ॥ ನ ಯಾಸ್ಯಥಃ ಶ್ರಮಂ ವತ್ಸೌಭಕ್ಷಯಿತ್ವಾ ಫಲಾನಿ ವೈ । ಮೂಲಾನಿ ಚ ಸುಮೃಷ್ಟಾನಿ ನ ರಾಗಾತ್​ಪರಿಹಾಸ್ಯಥಃ ॥ ೯ ॥ ಯದಿ ಶಬ್ದಾಪಯೇದ್ರಾಮಃ ಶ್ರವಣಾಯ ಮಹೀಪತಿಃ । ಋಷೀಣಾಮುಪವಿಷ್ಟಾನಾಂ ತತೋ ಗೇಯಂಪ್ರವರ್ತತಾಮ್ ॥ ೧೦ ॥ ದಿವಸೇ ವಿಂಶಂತಿಃ ಸರ್ಗಾ ಗೇಯಾಮಧುರಯಾ ಗಿರಾ । ಪ್ರಮಾಣೈರ್ಬಹುಭಿಸ್ತತ್ರ ಯಥೋದ್ದಿಷ್ಟಾ ಮಯಾ ಪುರಾ ॥ ೧೧ ॥ ಲೋಭಶ್ಚಾಪಿ ನ ಕರ್ತವ್ಯಃ ಸ್ವಲ್ಪೋಽಪಿಧನಕಾಂಕ್ಷಯಾ । ಕಿಂ ಧನೇನಾಶ್ರಮಸ್ಥಾನಾಂಪಲಮೂಲೋಪಜೀವಿನಾಮ್ ॥ ೧೨ ॥ ಯದಿ ಪೃಚ್ಛೇತ್​ ಸ ಕಾಕುತ್ಸ್ಥೋಯುವಾಂ ಕಸ್ಯೇತಿ ದಾರಕೌ । ಆವಾಂ ವಾಲ್ಮೀಕಿಶಿಷ್ಯೌ ಸ್ವೋ ಬ್ರೂತಮೇವಂನರಾಧಿಪಮ್ ॥ ೧೩ ॥ ಇಮಾಸ್ತಂತ್ರೀಃ ಸುಮಧುರಾಃ ಸ್ಥಾನಂವಾಪೂರ್ವದರ್ಶನಮ್ । ಮೂರ್ಛಯಿತ್ವಾ ಸುಮಧುರಂಗಾಯೇಥಾಂ ವಿಗತಜ್ವರೌ ॥ ೧೪ ॥ ಆದಿಪ್ರಭೃತಿ ಗೇಯಂ ಸ್ಯಾನ್ನಚಾವಜ್ಞಾಯ ಪಾರ್ಥಿವಮ್ । ಪಿತಾ ಹಿ ಸರ್ವಭೂತಾನಾಂ ರಾಜಾ ಭವತಿಧರ್ಮತಃ ॥ ೧೫ ॥ ತದ್ಯುವಾಂ ಹೃಷ್ಟಮನಸೌ ಶ್ವಃ ಪ್ರಭಾತೇ ಸಮಾಸ್ಥಿತೌ । ಗಾಯೇಥಾಂ ಮಧುರಂ ಗೇಯಂತಂತ್ರೀಲಯಸಮನ್ವಿತಮ್ ॥ ೧೬ ॥ ಇತಿ ಸಂದಿಶ್ಯ ಬಹುಶೋ ಮುನಿಃ ಪ್ರಾಚೇತಸಸ್ತದಾ । ವಾಲ್ಮೀಕಿಃ ಪರಮೋದಾರಸ್ತೂಷ್ಣೀಮಾಸೀನ್ಮಹಾಯಶಾಃ ॥ ೧೭ ॥ ಸಂದಿಷ್ಟೌ ಮುನಿನಾ ತೇನ ತಾವುಭೌಮೈಥಿಲೀಸುತೌ । ತಥೈವ ಕರವಾವೇತಿ ನಿರ್ಜಗ್ಮತುರರಿಂದಮೌ॥ ೧೮ ॥ ತಾಮದ್ಭುತಾಂ ತೌ ಹೃದಯೇ ಕುಮಾರೌನಿವೇಶ್ಯ ವಾಣೀಮೃಷಿಭಾಷಿತಾಂ ತದಾ । ಸಮುತ್ಸಕೌ ತೌ ಸಮಮೂಷತುರ್ನಿಶಾಂಯಥಾಶ್ವಿನೌ ಭಾರ್ಗವನೀತಿಸಂಹಿತಾಮ್ ॥ ೧೯ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿನವತಿತಮಃ ಸರ್ಗಃ ಉತ್ತರಕಾಂಡಃ 