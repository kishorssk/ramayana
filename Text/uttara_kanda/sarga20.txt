ವಿಂಶಃ ಸರ್ಗಃ - ರಾವಣಸಂಧುಕ್ಷಣಮ್ ತತೋ ವಿತ್ರಾಸಯಮ್ ಮರ್ತಾ್ಯನ್​ಪೃಥಿವ್ಯಾಂ ರಾಕ್ಷಸಾಧಿಪಃ । ಆಸಸಾದ ಘನೇ ತಸ್ಮಿನ್ನಾರದಂ ಮುನಿಪುಂಗವಮ್ ॥ ೧ ॥ ತಸ್ಯಾಭಿವಾದನಂ ಕೃತ್ವಾ ದಶಗ್ರೀವೋ ನಿಶಾಚರಃ । ಅಬ್ರವೀತ್​ ಕುಶಲಂ ಪೃಷ್ಟ್ವಾಹೇತುಮಾಗಮನಸ್ಯ ಚ ॥ ೨ ॥ ನಾರದಸ್ತು ಮಹಾತೇಜಾದೇವರ್ಷಿರಮಿತಪ್ರಭಃ । ಅಬ್ರವೀನ್ಮೇಘಪೃಷ್ಠಸ್ಥೋ ರಾವಣಂಪುಷ್ಪಕೇ ಸ್ಥಿತಮ್ ॥ ೩ ॥ ರಾಕ್ಷಸಾಧಿಪತೇ ಸೌಮ್ಯ ತಿಷ್ಠ ವಿಶ್ರವಸಃ ಸುತ । ಪ್ರೀತೋಽಸ್ಮ್ಯಭಿಜನೋಪೇತವಿಕ್ರಮೈರೂರ್ಜಿತೈಸ್ತವ ॥ ೪ ॥ ವಿಷ್ಣುನಾ ದೈತ್ಯಘಾತೈಶ್ಚಗಂಧರ್ವೋರಗಧರ್ಷಣೈಃ । ತ್ವಯಾ ಸಮಂ ವಿಮರ್ದೈಶ್ಚ ಭೃಶಂ ಹಿಪರಿತೋಷಿತಃ ॥ ೫ ॥ ಕಿಂಚಿದ್ವಕ್ಷ್ಯಾಮಿ ತಾವತ್ತೇ ಶ್ರೋತವ್ಯಂಶ್ರೋಷ್ಯಸೇ ಯದಿ । ತನ್ಮೇ ನಿಗದತಸ್ತಾತ ಸಮಾಧಿಂ ಶ್ರವಣೇಕುರು ॥ ೬ ॥ ಕಿಮಯಂ ವಧ್ಯತೇ ತಾತತ್ವಯಾಽವಧ್ಯೇನ ದೈವತೈಃ । ಹತ ಏವ ಹ್ಯಯಂ ಲೋಕೋ ಯದಾ ಮೃತ್ಯುವಶಂ ಗತಃ ॥ ೭ ॥ ದೇವದಾನವದೈತ್ಯಾನಾಂ ಯಕ್ಷಗಂಧರ್ವರಕ್ಷಸಾಮ್ । ಅವಧ್ಯೇನ ತ್ವಯಾ ಲೋಕಃ ಕ್ಲೇಷ್ಟುಂಯುಕ್ತೋ ನ ಮಾನುಷಃ ॥ ೮ ॥ ನಿತ್ಯಂ ಶ್ರೇಯಸಿ ಸಂಮೂಢಂ ಮಹದ್ಭಿರ್ವ್ಯಸನನೈರ್ವೃತಮ್ । ಹನ್ಯಾತ್​ ಕಸ್ತಾದೃಶಂ ಲೋಕಂ ಜರಾವ್ಯಾಧಿಶತೈರ್ಯುತಮ್ ॥ ೯ ॥ ತೈಸ್ತೈರನಿಷ್ಟೋಪಗಮೈರಜಸ್ರಂಯತ್ರ ಕುತ್ರ ಕಃ । ಮತಿಮಾನ್​ ಮಾನುಷೇ ಲೋಕೇಯುದ್ಧೇನ ಪ್ರಣಯೀ ಭವೇತ್​ ॥ ೧೦ ॥ ಕ್ಷೀಯಮಾಣಂ ದೈವಹತಂ ಕ್ಷುತ್ಪಿಪಾಸಾಜರಾದಿಭಿಃ । ವಿಷಾದಶೋಕಸಂಮೂಢಃ ಲೋಕಂ ತ್ವಂಕ್ಷಪಯಸ್ವ ಮಾ ॥ ೧೧ ॥ ಪಶ್ಯ ತಾವನ್ಮಹಾಬಾಹೋ ರಾಕ್ಷಸೇಶ್ವರಮಾನುಷಮ್ । ಮೂಢಮೇವಂ ವಿಚಿತ್ರಾರ್ಥಂ ಯಸ್ಯ ನಜ್ಞಾಯತೇ ಗತಿಃ ॥ ೧೨ ॥ ಕ್ವಚಿದ್ವಾದಿತ್ರನೃತ್ಯಾದಿ ಸೇವ್ಯತೇ ಮುದಿತೈರ್ಜನೈಃ । ರುದ್ಯತೇಚಾಪರೈರಾರ್ತೈರ್ಧಾರಾಶ್ರುನಯನಾನನೈಃ ॥ ೧೩ ॥ ಮಾತಾಪಿತೃಸುತಸ್ನೇಹೈರ್ಭಾರ್ಯಾಬಂಧುಮನೋರಮೈಃ । ಮೋಹಿತೋಽಯಂ ಜನೋ ಧ್ವಸ್ತಃ ಕ್ಲೇಶಂ ಸ್ವಂ ನಾವಬುಧ್ಯತೇ ॥ ೧೪ ॥ ಅಲಮೇನಂ ಪರಿಕ್ಲಿಶ್ಯ ಲೋಕಂಮೋಹನಿರಾಕೃತಮ್ । ಜಿತ ಏವ ತ್ವಯಾ ಸೌಮ್ಯ ಮರ್ತ್ಯಲೋಕೋನ ಸಂಶಯಃ ॥ ೧೫ ॥ ಅವಶ್ಯಮೇಭಿಃ ಸರ್ವೈಶ್ಚ ಗಂತವ್ಯಂಯಮಸಾದನಮ್ । ತನ್ನಿಗೃಹ್ಣೀಷ್ವ ಪೌಲಸ್ತ್ಯ ಯಮಂಪರಪುರಂಜಯ ॥ ೧೬ ॥ ತಸ್ಮಿನ್​ ಜಿತೇ ಜಿತಂ ಸರ್ವಂ ಭವತ್ಯೇವ ನಸಂಶಯಃ । ಏವಮುಕ್ತಸ್ತು ಲಂಕೇಶೋದೀಪ್ಯಮಾನಂ ಸ್ವತೇಜಸಾ ॥ ೧೭ ॥ ಅಬ್ರವೀನ್ನಾರದಂ ತತ್ರಸಂಪ್ರಹಸ್ಯಾಭಿವಾದ್ಯ ಚ । ಮಹರ್ಷೇ ದೇವಗಂಧರ್ವವಿಹಾರಸಮರಪ್ರಿಯ ॥ ೧೮ ॥ ಅಹಂ ಸಮುದ್ಯತೋ ಗಂತುಂ ವಿಜಯಾರ್ಥಂರಸಾತಲಮ್ । ತತೋ ಲೋಕತ್ರಯಂ ಜಿತ್ವಾ ಸ್ಥಾಪ್ಯ ನಾಗಾನ್​ ಸುರಾನ್​ ವಶೇ ॥ ೧೯ ॥ ಸಮುದ್ರಮಮೃತಾರ್ಥಂ ಚ ಮಥಿಷ್ಯಾಮಿರಸಾಲಯಮ್ । ಅಥಾಬ್ರವೀದ್ದಶಗ್ರೀವಂ ನಾರದೋಭಗವಾನೃಷಿಃ ॥ ೨೦ ॥ ಕ್ವ ಖಲ್ವಿದಾನೀಂ ಮಾರ್ಗೇಣ ತ್ವಯಾ ಹ್ಯನ್ಯೇನ ಗಮ್ಯತೇ । ಅಯಂ ಖಲು ಸುದುರ್ಗಮ್ಯಃ ಪ್ರೇತರಾಜಪುರಂ ಪ್ರತಿ ॥೨೧ ಮಾರ್ಗೋ ಗಚ್ಛತಿ ದುರ್ಧರ್ಷೋಯಮಸ್ಯಾಮಿತ್ರಕರ್ಶನ । ಸ ತು ಶಾರದಮೇಘಾಭಂ ಹಾಸಂಮುಕ್ತ್ವಾ ದಶಾನನಃ ॥ ೨೨ ॥ ಉವಾಚ ಕೃತಮಿತ್ಯೇವ ವಚನಂ ಚೇದಮಬ್ರವೀತ್​ । ತಸ್ಮಾದೇವಮಹಂ ಬ್ರಹ್ಮನ್​ವೈವಸ್ವತವಧೋದ್ಯತಃ ॥ ೨೩ ॥ ಗಚ್ಛಾಮಿ ದಕ್ಷಿಣಾಮಾಶಾಂ ಯತ್ರಸೂರ್ಯಾತ್ಮಜೋ ನೃಪಃ । ಮಯಾ ಹಿ ಭಗವಾನ್​ ಕ್ರೋಧಾತ್​ ಪ್ರತಿಜ್ಞಾತಂ ರಣಾರ್ಥಿನಾ ॥ ೨೪ ॥ ಅವಜೇಷ್ಯಾಮಿ ಚತುರೋ ಲೋಕಪಾಲಾನಿತಿಪ್ರಭೋ । ತದಿಹ ಪ್ರಸ್ಥಿತೋಽಹಂ ವೈ ಪ್ರೇತರಾಜಪುರಂ ಪ್ರತಿ ॥ ೨೫ ॥ ಪ್ರಾಣಿಸಂಕ್ಲೇಶಕರ್ತಾರಂಯೋಜಯಿಷ್ಯಾಮಿ ಮೃತ್ಯುನಾ । ಏವಮುಕ್ತ್ವಾ ದಶಗ್ರೀವೋ ಮುನಿಂತಮಭಿವಾದ್ಯ ಚ ॥ ೨೬ ॥ ಪ್ರಯಯೌ ದಕ್ಷಿಣಾಮಾಶಾಂ ಪ್ರಹೃಷ್ಟಃಸಹ ಮಂತ್ರಿಭಿಃ । ನಾರದಸ್ತು ಮಹಾತೇಜಾ ಮುಹೂರ್ತಂ ಧ್ಯಾನಮಾಸ್ಥಿತಃ ॥ ೨೭ ॥ ಚಿಂತಯಾಮಾಸ ವಿಪ್ರೇಂದ್ರೋ ವಿಧೂಮಇವ ಪಾವಕಃ । ಯೇನ ಲೋಕಾಸ್ತ್ರಯಃ ಸೇಂದ್ರಾಃ ಕ್ಲಿಶ್ಯಂತೇ ಸಚರಾಚರಾಃ ॥ ೨೮ ॥ ಕ್ಷೀಣೇ ಚಾಯುಷಿ ಧರ್ಮೇಣ ಸ ಕಾಲೋಜೇಷ್ಯತೇ ಕಥಮ್ । ಸ್ವದತ್ತಕೃತಸಾಕ್ಷೀ ಯೋ ದ್ವಿತೀಯ ಇವಪಾವಕಃ ॥ ೨೯ ॥ ಲಬ್ಧ ಸಂಜ್ಞಾ ವಿಚೇಷ್ಟಂತೇ ಲೋಕಾ ಯಸ್ಯ ಮಹಾತ್ಮನಃ । ಯಸ್ಯ ನಿತ್ಯಂ ತ್ರಯೋ ಲೋಕಾವಿದ್ರವಂತಿ ಭಯಾರ್ದಿತಾಃ ॥ ೩೦ ॥ ತಂ ಕಥಂ ರಾಕ್ಷಸೇಂದ್ರೋಽಸೌಸ್ವಯಮೇವ ಗಮಿಷ್ಯತಿ । ಯೋ ವಿಧಾತಾ ಚ ಧಾತಾ ಚ ಸುಕೃತಂದುಷ್ಕೃತಂ ತಥಾ ॥ ೩೧ ॥ ತ್ರೈಲೋಕ್ಯಂ ವಿಜಿತಂ ಯೇನ ತಂ ಕಥಂ ವಿಜಯಿಷ್ಯತೇ । ಅಪರಂ ಕಿಂತು ಕೃತ್ವೈವ ವಿಧಾನಂಸಂವಿಧಾಸ್ಯತಿ ॥ ೩೨ ॥ ಕೌತೂಹಲಸಮುತ್ಪನ್ನೋ ಯಾಸ್ಯಾಮಿಯಮಸಾದನಮ್ । ವಿಮರ್ದಂ ದ್ರಷ್ಟುಮನಯೋರ್ಯಮರಾಕ್ಷಸಯೋಃ ಸ್ವಯಮ್ ॥ ೩೩ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ವಿಂಶಃ ಸರ್ಗಃ ಉತ್ತರಕಾಂಡಃ 