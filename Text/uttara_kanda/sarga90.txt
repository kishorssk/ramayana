ನವತಿತಮಃ ಸರ್ಗಃ - ಇಲಾಪುರುಷತ್ವಪ್ರಾಪ್ತಿಃ ತಥೋಕ್ತವತಿ ರಾಮೇ ತು ತಸ್ಯ ಜನ್ಮತದದ್ಭುತಮ್ । ಉವಾಚ ಲಕ್ಷ್ಮಣೋ ಭೂಯೋ ಭರತಶ್ಚ ಮಹಾಯಶಾಃ ॥ ೧ ॥ ಇಲಾ ಸಾ ಸೋಮಪುತ್ರಸ್ಯ ಸಂವತ್ಸರಮಥೋಷಿತಾ । ಅಕರೋತ್​ ಕಿಂ ನರಶ್ರೇಷ್ಠ ತತ್ತ್ವಂಶಂಸಿತುಮರ್ಹಸಿ ॥ ೨ ॥ ತಯೋಸ್ತದ್ವಾಕ್ಯಮಾಧುರ್ಯಂ ನಿಶಮ್ಯ ಪರಿಪೃಚ್ಛತೋಃ । ರಾಮಃ ಪುನರುವಾಚೇಮಾಂಪ್ರಜಾಪತಿಸುತೇ ಕಥಾಮ್ ॥ ೩ ॥ ಪುರುಷತ್ವಂ ಗತೇ ಶೂರೇ ಬುಧಃ ಪರಮಬುದ್ಧಿಮಾನ್​ । ಸಂವರ್ತಂ ಪರಮೋದಾರಮಾಜುಹಾವಮಹಾಯಶಾಃ ॥ ೪ ॥ ಚ್ಯವನಂ ಭೃಗುಪುತ್ರಂ ಚ ಮುನಿಂ ಚಾರಿಷ್ಟನೇಮಿನಮ್ । ಪ್ರಮೋದನಂ ಮೋದಕರಂ ತಥಾದುರ್ವಾಸಸಂ ಮುನಿಮ್ ॥ ೫ ॥ ಏತಾನ್​ ಸರ್ವಾನ್​ ಸಮಾನೀಯವಾಕ್ಯಜ್ಞಸ್ತತತ್ವದರ್ಶಿನಃ । ಉವಾಚ ಸರ್ವಾನ್​ ಸುಹೃದೋ ಧೈರ್ಯೇಣಸುಸಮಾಹಿತಾನ್​ ॥ ೬ ॥ ಅಯಂ ರಾಜಾ ಮಹಾಬಾಹುಃ ಕರ್ದಮಸ್ಯ ಇಲಃ ಸುತಃ । ಜಾನೀತೈನಂ ಯಥಾಭೂತಂ ಶ್ರೇಯೋ ಹ್ಯಸ್ಯ ವಿಧೀಯತಾಮ್ ॥ ೭ ॥ ತೇಷಾಂ ಸಂವದತಾಮೇವಂತಮಾಶ್ರಮಮುಪಾಗಮತ್​ । ಕರ್ದಮಸ್ತು ಮಹಾತೇಜಾ ದ್ವಿಜೈಃ ಸಹಮಹಾತ್ಮಭಿಃ ॥ ೮ ॥ ಪುಲಸ್ತ್ಯಶ್ಚ ಕ್ರತುಶ್ಚೈವವಷಟ್​ಕಾರಸ್ತಥೈವ ಚ । ಓಂಕಾರಶ್ಚಮಹಾತೇಜಾಸ್ತಮಾಶ್ರಮಮುಪಾಗಮನ್​॥ ೯ ॥ ತೇ ಸರ್ವೇ ಹೃಷ್ಟಮನಸಃ ಪರಸ್ಪರಸಮಾಗಮೇ । ಹಿತೈಷಿಣೋ ಬಾಹ್ಲಿಪತೇಃಪೃಥಗ್ವಾಕ್ಯಾನ್ಯತಾಬ್ರುವನ್​ ॥ ೧೦ ॥ ಕರ್ದಮಸ್ತ್ವಬ್ರವೀದ್ವಾಕ್ಯಂ ಸುತಾರ್ಥಂಪರಮಂ ಹಿತಮ್ । ದ್ವಿಜಾಃ ಶೃಣುತ ಮದ್ವಾಕ್ಯಂ ಯಚ್ಛ್ರೇಯಃ ಪಾರ್ಥಿವಸ್ಯ ಹಿ ॥ ೧೧ ॥ ನಾನ್ಯಂ ಪಶ್ಯಾಮಿ ಭೈಷಜ್ಯಮಂತರಾವೃಷಭಧ್ವಜಮ್ । ನಾಶ್ವಮೇಧಾತ್​ ಪರೋ ಯಜ್ಞಃ ಪ್ರಿಯಶ್ಚೈವ ಮಹಾತ್ಮನಃ ॥ ೧೨ ॥ ತಸ್ಮಾದ್ಯಜಾಮಹೇ ಸರ್ವೇ ಪಾರ್ಥಿವಾರ್ಥೇದುರಾಸದಮ್ । ಕರ್ದಮೇನೈವಮುಕ್ತಾಸ್ತು ಸರ್ವ ಏವದ್ವಿಜರ್ಷಭಾಃ ॥ ೧೩ ॥ ರೋಚಯಂತಿ ಸ್ಮ ತಂ ಯಜ್ಞಂರುದ್ರಸ್ಯಾರಾಧನಂ ಪ್ರತಿ । ಸಂವರ್ತಸ್ಯ ತು ರಾಜರ್ಷೇಃ ಶಿಷ್ಯಃ ಪರಪುರಂಜಯಃ ॥ ೧೪ ॥ ಮರುತ್ತ ಇತಿ ವಿಖ್ಯಾತಸ್ತಂ ಯಜ್ಞಂಸಮುಪಾಹರತ್​ । ತತೋ ಯಜ್ಞೋ ಮಹಾನಾಸೀದ್ಬುಧಾಶ್ರಮಸಮೀಪತಃ ॥೧೫ ರುದ್ರಶ್ಚ ಪರಮಂ ತೋಷಂ ಜಗಾಮಸುಮಹಾಯಶಾಃ । ಅಥ ಯಜ್ಞೇ ಸಮಾಪ್ತೇ ತು ಪ್ರೀತಃ ಪರಮಯಾ ಮುದಾ ॥ ೧೬ ॥ ಉಮಾಪತಿರ್ದಿ್ವಜಾನ್​ ಸರ್ವಾನುವಾಚ ಇಲಸನ್ನಿಧೌ। ಪ್ರೀತೋಽಸ್ಮಿ ಹಯಮೇಧೇನ ಭಕ್ತ್ಯಾ ಚ ದ್ವಿಜಸತ್ತಮಾಃ ॥ ೧೭ ॥ ಅಸ್ಯ ಬಾಹ್ಲೀಪತೇಶ್ಚೈವಂ ಕಿಂ ಕರೋಮಿಪ್ರಿಯಂ ಶುಭಮ್ । ತಥಾ ವದತಿ ದೇವೇಶೇ ದ್ವಿಜಾಸ್ತೇಸುಸಮಾಹಿತಾಃ ॥ ೧೮ ॥ ಪ್ರಸಾದಯಂತಿ ದೇವೇಶಂ ಯಥಾ ಸ್ಯಾತ್​ಪುರುಷಸ್ತ್ವಿಲಾ । ತತಃ ಪ್ರೀತೋ ಮಹಾದೇವಃಪುರುಷತ್ವಂ ದದೌ ಪುನಃ ॥ ೧೯ ॥ ಇಲಾಯೈ ಸ ಮಹಾತೇಜಾ ದತ್ತ್ವಾ ಚಾಂತರಧೀಯತ । ನಿರ್ವೃತ್ತೇ ಹಯಮೇಧೇ ತು ಗತಶ್ಚಾದರ್ಶನಂ ಹರಃ ॥ ೨೦ ॥ ಯಥಾಗತಂ ದ್ವಿಜಾಃ ಸರ್ವೇ ಹ್ಯಗಚ್ಛನ್​ದೀರ್ಘದರ್ಶಿನಃ । ರಾಜಾ ತು ಬಾಹ್ಲಿಮುತ್ಸೃಜ್ಯ ಮಧ್ಯದೇಶೇಹ್ಯನುತ್ತಮಮ್ ॥ ೨೧ ॥ ನಿವೇಶಯಾಮಾಸ ಪುರಂ ಪ್ರತಿಷ್ಠಾನಂಯಶಸ್ಕರಮ್ । ಶಶಬಿಂದುಸ್ತು ರಾಜರ್ಷಿರ್ಬಾಹ್ಲಿಂಪರಪುರಂಜಯಃ ॥ ೨೨ ॥ ಪ್ರತಿಷ್ಠಾನೇ ಇಲೋ ರಾಜಾಪ್ರಜಾಪತಿಸುತೋ ಬಲೀ । ಸ ಕಾಲೇ ಪ್ರಾಪ್ತವಾನ್​ ಲೋಕಮಿಲೋಬ್ರಾಹ್ಮಮನುತ್ತಮಮ್ ॥ ೨೩ ॥ ಐಲಃ ಪುರೂರವಾ ರಾಜಾಪ್ರತಿಷ್ಠಾನಮವಾಪ್ತವಾನ್​ । ಈದೃಶೋ ಹ್ಯಶ್ವಮೇಧಸ್ಯ ಪ್ರಭಾವಃ ಪುರುಷರ್ಷಭೌ ॥ ೨೪ ॥ ಸ್ತ್ರೀಭೂತಃ ಪೌರುಷಂ ಲೇಭೇಯಚ್ಚಾನ್ಯದಪಿ ದುರ್ಲಭಮ್ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ನವತಿತಮಃ ಸರ್ಗಃ ಉತ್ತರಕಾಂಡಃ 