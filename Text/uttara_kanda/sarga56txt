ಷಟ್​ಪಂಚಾಶಃ ಸರ್ಗಃ - ಮೈತ್ರಾವರುಣಿತ್ವಪ್ರಾಪ್ತಿಃ ರಾಮಸ್ಯ ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರಿವೀರಹಾ । ಉವಾಚ ಪ್ರಾಂಜಲಿರ್ವಾಕ್ಯಂ ರಾಘವಂದೀಪ್ತತೇಜಸಮ್ ॥ ೧ ॥ ನಿಕ್ಷಿಪ್ತದೇಹೌ ಕಾಕುತ್ಸ್ಥ ಕಥಂ ತೌದ್ವಿಜಪಾರ್ಥಿವೌ । ಪುನರ್ದೇಹೇನ ಸಂಯೋಗಂಜಗ್ಮತುರ್ದೇವಸಂಮತೌ ॥ ೨ ॥ ಲಕ್ಷ್ಮಣೇನೈವಮುಕ್ತಸ್ತುರಾಮೇಶ್ವೇಕ್ಷ್ವಾಕುನಂದನಃ । ಪ್ರತ್ಯುವಾಚ ಮಹಾತೇಜಾ ಲಕ್ಷ್ಮಣಂ ಪುರುಷರ್ಷಭಃ ॥ ೩ ॥ ತೌ ಪರಸ್ಪರಶಾಪೇನ ದೇಹಾವುತ್ಸೃಜ್ಯ ಧಾರ್ಮಿಕೌ । ಅಭೂತಾಂ ನೃಪವಿಪ್ರರ್ಷೀ ವಾಯುಭೂತೌತಪೋಧನೌ ॥ ೪ ॥ ಅಶರೀರಃ ಶರೀರಸ್ಯ ಕೃತೋಽನ್ಯಸ್ಯಮಹಾಮುನಿಃ । ವಸಿಷ್ಠಃ ಸುಮಹಾತೇಜಾ ಜಗಾಮಪಿತುರಂತಿಕಮ್ ॥ ೫ ॥ ಸೋಽಭಿವಾದ್ಯ ತತಃ ಪಾದೌ ದೇವದೇವಸ್ಯ ಧರ್ಮವಿತ್​ । ಪಿತಾಮಹಮಥೋವಾಚ ವಾಯುಭೂತಇದಂ ವಚಃ ॥ ೬ ॥ ಭಗವನ್ನಿಮಿಶಾಪೇನ ವಿದೇಹತ್ವಮುಪಾಗಮಮ್ । ಲೋಕನಾಥ ಮಹಾದೇವ ಅಂಡಜೋಽಪಿತ್ವಮಬ್ಜಜಃ ॥ ೭ ॥ ಸರ್ವೇಷಾಂ ದೇಹದೇಹೀನಾಂ ಮಹದ್ದುಃಖಂಭವಿಷ್ಯತಿ । ಲುಪ್ಯಂತೇ ಸರ್ವಕಾರ್ಯಾಣಿ ಹೀನದೇಹಸ್ಯ ವೈ ಪ್ರಭೋ ॥ ೮ ॥ ದೇಹಸ್ಯಾನ್ಯಸ್ಯ ಸದ್ಭಾವೇ ಪ್ರಸಾದಂಕರ್ತುಮರ್ಹಸಿ । ತಮುವಾಚ ತತೋ ಬ್ರಹ್ಮಾ ಸ್ವಯಂಭೂರಮಿತಪ್ರಭಃ ॥ ೯ ॥ ಮಿತ್ರಾವರುಣಜಂ ತೇಜಃ ಪ್ರವಿಷ ತ್ವಂಮಹಾಯಶಃ । ಅಯೋನಿಜಸ್ತ್ವಂ ಭವಿತಾ ತತ್ರಾಪಿದ್ವಿಜಸತ್ತಮ ॥ ೧೦ ॥ ಧರ್ಮೇಣ ಮಹತಾ ಯುಕ್ತಃ ಪುನರೇಷ್ಯಸಿ ಮೇ ವಶಮ್ । ಏವಮುಕ್ತಸ್ತು ದೇವೇನ ಚಾಭಿವಾದ್ಯ ಪ್ರದಕ್ಷಿಣಮ್ ॥ ೧೧ ॥ ಕೃತ್ವಾ ಪಿತಾಮಹಂ ತೂರ್ಣಂ ಪ್ರಯಯೌವರುಣಾಲಯಮ್ । ತಮೇವ ಕಾಲಂ ಮಿತ್ರೋಽಪಿವರುಣತ್ವಮಕಾರಯತ್​ ॥ ೧೨ ॥ ಕ್ಷೀರೋದೇವ ಸಹೋಪೇತಃಪೂಜ್ಯಮಾನಃ ಸುರೋತ್ತಮೈಃ । ಏತಸ್ಮಿನ್ನೇವ ಕಾಲೇ ತು ಉರ್ವಶೀ ಪರಮಾಪ್ಸರಾಃ ॥ ೧೩ ॥ ಯದೃಚ್ಛಯಾ ಸಮುದ್ರೇಶಮಾಯಯೌ ಸಖಿಭಿರ್ವೃತಾ । ತಾಂ ದೃಷ್ಟ್ವಾ ರೂಪಸಂಪನ್ನಾಂಕ್ರೀಡಂತೀಂ ವರುಣಾಲಯೇ ॥ ೧೪ ॥ ಆವಿಶತ್​ ಪರಮೋ ಹರ್ಷೋ ವರುಣಂಚೋರ್ವಶೀಕೃತೇ । ಸ ತಾಂ ಪದ್ಮಪಲಾಶಾಕ್ಷೀಂಪೂರ್ಣಚಂದ್ರನಿಭಾನನಾಮ್ ॥ ೧೫ ॥ ವರುಣೋ ವರಯಾಮಾಸಮೈಥುನಾಯಾಪ್ಸರೋವರಾಮ್ । ಪ್ರತ್ಯುವಾಚ ತತಃ ಸಾ ತು ವರುಣಂಪ್ರಾಂಜಲಿಃ ಸ್ಥಿತಾ ॥ ೧೬ ॥ ಮಿತ್ರೇಣಾಹಂ ವೃತಾ ಸಾಕ್ಷಾತ್​ ಪೂರ್ವಮೇವಸುರೇಶ್ವರ । ವರುಣಸ್ತ್ವಬ್ರವೀದ್ವಾಕ್ಯಂಕಂದರ್ಪಶರಪೀಡಿತಃ ॥ ೧೭ ॥ ಇದಂ ತೇಜ ಸಮುತ್ಸ್ರಕ್ಷ್ಯೇಕುಂಭೇಽಸ್ಮಿನ್​ ದೇವನಿರ್ಮಿತೇ । ಏವಮುತ್ಸೃಜ್ಯ ಸುಶ್ರೋಣಿ ತ್ವಯ್ಯಹಂವರವರ್ಣಿನಿ ॥ ೧೮ ॥ ಕೃತಕಾಮೋ ಭವಿಷ್ಯಾಮಿ ಯದಿ ನೇಚ್ಛಸಿಸಂಗಮಮ್ । ತಸ್ಯ ತಲ್ಲೋಕಪಾಲಸ್ಯ ವರುಣಸ್ಯ ಸುಭಾಷಿತಮ್ ॥ ೧೯ ॥ ಉರ್ವಶೀ ಪರಮಪ್ರೀತಾ ಶ್ರುತ್ವಾವಾಕ್ಯಮುವಾಚ ಹ । ಕಾಮಮೇತದ್ಭವತ್ವೇವಂ ಹೃದಯಂ ಮೇ ತ್ವಯಿ ಸ್ಥಿತಮ್ ॥ ೨೦ ॥ ಭಾವಶ್ಚಾಭ್ಯಧಿಕಸ್ತುಭ್ಯಂ ದೇಹೋಮಿತ್ರಸ್ಯ ತು ಪ್ರಭೋ । ಉರ್ವಶ್ಯಾ ಏವಮುಕ್ತಸ್ತು ರೇತಸ್ತನ್ಮಹದದ್ಭುತಮ್ ॥ ೨೧ ॥ ಜ್ವಲದಗ್ನಿಶಿಖಾಪ್ರಖ್ಯಂ ತಸ್ಮಿನ್​ ಕುಂಭೇ ಹ್ಯವಾಸೃಜತ್​ । ಉರ್ವಶೀ ತ್ವಗಮತ್ತತ್ರ ಮಿತ್ರೋ ವೈ ಯತ್ರ ದೇವತಾ ॥ ೨೨ ॥ ತಾಂ ತು ಮಿತ್ರಃ ಸುಸಂಕ್ರುದ್ಧ ಉರ್ವಶೀಮಿದಮಬ್ರವೀತ್​ । ಮಯಾ ನಿಮಂತ್ರಿತಾ ಪೂರ್ವಂಕಸ್ಮಾತ್ತ್ವಮವಸರ್ಜಿತಾ ॥ ೨೩ ॥ ಪತಿಮನ್ಯಂ ವೃತವತೀ ತಸ್ಮಾತ್ತ್ವಂದುಷ್ಟಚಾರಿಣೀ । ಅನೇನ ದುಷ್ಕೃತೇನ ತ್ವಂಮತ್ಕ್ರೋಧಕಲುಷೀಕೃತಾ ॥ ೨೪ ॥ ಮನುಷ್ಯಲೋಕಸಮಾಸ್ಥಾಯ ಕಿಂಚಿತ್​ಕಾಲಂ ನಿವತ್ಸ್ಯತಿ । ಬುಧಸ್ಯ ಪುತ್ರೋ ರಾಜರ್ಷಿಃ ಕಾಶೀರಾಜಃ ಪುರೂರವಾಃ ॥ ೨೫ ॥ ತಮದ್ಯ ಗಚ್ಛ ದುರ್ಬುದ್ಧೇ ಸ ತೇ ಭರ್ತಾ ಭವಿಷ್ಯತಿ । ತತಃ ಸಾ ಶಾಪದೋಷೇಣಪುರೂರವಸಮಭ್ಯಗಾತ್​ ॥ ೨೬ ॥ ಪ್ರತಿಯಾತಾ ಪುರೂರವಂಬುಧಸ್ಮಾತ್ಮಜಮೌರಸಮ್ । ತಸ್ಯ ಜಜ್ಞೇ ತತಃ ಶ್ರೀಮಾನಾಯುಃ ಪುತ್ರೋ ಮಹಾಬಲಃ ॥ ೨೭ ॥ ನಹುಷೋ ಯತ್ರ ಪುತ್ರಸ್ತು ಬಭೂವೇಂದ್ರಸಮದ್ಯುತಿಃ । ವಜ್ರಮುತ್ಸೃಜ್ಯ ವೃತ್ರಾಯ ಶ್ರಾಂತೇಽಥ ತ್ರಿದಶೇಶ್ವರೇ ॥ ೨೮ ॥ ಶತಂ ವರ್ಷಸಹಸ್ರಾಣಿ ಯೇನೇಂದ್ರತ್ವಂಪ್ರಶಾಸಿತಮ್ ॥ ಸಾ ತೇನ ಶಾಪೇನ ಜಗಾಮ ಭೂಮಿಂತದೋರ್ವಶೀ ಚಾರುದತೀಸುನೇತ್ರಾ । ಬಹೂನಿ ವರ್ಷಾಣ್ಯವಸಚ್ಚ ಸುಭ್ರೂಃ ಶಾಪಕ್ಷಯಾದಿಂದ್ರಸದೋಯಯೌ ಚ ॥ ೨೯ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಪಂಚಾಶಃ ಸರ್ಗಃ ಉತ್ತರಕಾಂಡಃ 