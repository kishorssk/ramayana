ತೃತೀಯ ಸರ್ಗಃ - ವೈಶ್ರವಣಲೋಕಪಾಲಪದಲಂಕಾದಿಪ್ರಾಪ್ತಿಃ ಅಥ ಪುತ್ರಃ ಪುಲಸ್ತ್ಯಸ್ಯ ವಿಶ್ರವಾಮುನಿಪುಂಗವಃ । ಅಚಿರೇಣೈವ ಕಾಲೇನ ಪಿತೇನ ತಪಸಿ ಸ್ಥಿತಃ ॥ ೧ ॥ ಸತ್ಯವಾನ್​ ಶೀಲವಾನ್​ ಶಾಂತಃ ಸ್ವಾಧ್ಯಾಯನಿರತಃ ಶುಚಿಃ । ಸರ್ವಭೋಗೇಷ್ವಸಂಸಕ್ತೋ ನಿತ್ಯಂಧರ್ಮಪರಾಯಣಃ ॥ ೨ ॥ ಜ್ಞಾತ್ವಾ ತಸ್ಯ ತು ತದ್ವೃತ್ತಂಭರದ್ವಾಜೋ ಮಹಾಮುನಿಃ । ದದೌ ವಿಶ್ರವಸೇ ಭಾರ್ಯಾಂ ಸ ಸುತಾಂದೇವವರ್ಣಿನೀಮ್ ॥ ೩ ॥ ಪ್ರತಿಗೃಹ್ಯ ತು ಧರ್ಮೇಣ ಭರದ್ವಾಜಸುತಾಂ ತದಾ । ಪ್ರಜಾನ್ವೇಷಿಕಯಾ ಬುದ್ಧ್ಯಾ ಶ್ರೇಯೋಹ್ಯಸ್ಯ ವಿಚಿಂತಯನ್​ ॥ ೪ ॥ ಮುದಾ ಪರಮಯಾ ಯುಕ್ತೋ ವಿಶ್ರವಾಮುನಿಪುಂಗವಃ । ಸ ತಸ್ಯಾಂ ವೀರ್ಯಸಂಪನ್ನಮಪತ್ಯಂಪರಮಾದ್ಭುತಮ್ ॥ ೫ ॥ ಜನಯಾಮಾಸ ಧರ್ಮಜ್ಞಃ ಸರ್ವೈರ್ಬ್ರಹ್ಮಗುಣೈರ್ಯುತಮ್ । ತಸ್ಮಿನ್​ ಜಾತೇ ತು ಸಂಹೃಷ್ಟಃ ಸಂಬಭೂವಪಿತಾಮಹಃ ॥ ೬ ॥ ದೃಷ್ಟ್ವಾ ಶ್ರೇಯಸ್ಕರೀಂ ಬುದ್ಧಿಂಧನಧ್ಯಕ್ಷೋ ಭವಿಷ್ಯತಿ । ನಾಮ ತಸ್ಯಾ ಕರೋತ್​ ಪ್ರೀತಃ ಸಾರ್ಧಂದೇವರ್ಷಿಭಿಸ್ತದಾ ॥ ೭ ॥ ಯಸ್ಮಾದ್ವಿಶ್ರವಸೋಽಪತ್ಯಂ ಸಾದೃಶ್ಯಾದ್ವಿಶ್ರವಾ ಇವ । ತಸ್ಮಾದ್ವೈಶ್ರವಣೋ ನಾಮಭವಿಷ್ಯತ್ಯೇವ ವಿಶ್ರುತಃ ॥ ಸ ತು ವೈಶ್ರವಣಸ್ತತ್ರತಪೋವನಗತಸ್ತದಾ । ಅವರ್ಧತಾಹುತಿಹುತೋ ಮಹಾತೇಜಾ ಯಥಾನಲಃ ॥ ೯ ॥ ತಸ್ಯಾಶ್ರಮಪದಸ್ಥಸ್ಯ ಬುದ್ಧಿರ್ಜಜ್ಞೇಮಹಾತ್ಮನಃ । ಚರಿಷ್ಯೇ ಪರಮಂ ಧರ್ಮಂ ಧರ್ಮೋ ಹಿಪರಮಾ ಗತಿಃ ॥ ೧೦ ॥ ಸ ತು ವರ್ಷಸಹಸ್ರಾಣಿ ತಪಸ್ತಪ್ತ್ವಾಮಹಾವನೇ । ಯಂತ್ರಿತೋ ನಿಯಮೈರುಗ್ರೈಶ್ಚಕಾರಸುಮಹತ್ತಪಃ ॥ ೧೧ ॥ ಪೂರ್ಣೇ ವರ್ಷಸಹಸ್ರಾಂತೇ ತಂ ತಂವಿಧಿಮಕಲ್ಪಯತ್​ । ಜಲಾಶೀ ಮಾರುತಾಹಾರೋ ನಿರಾಹಾರಸ್ತಥೈವಚ॥ ೧೨ ॥ ಏವಂ ವರ್ಷ ಸಹಸ್ರಾಣಿಜಗ್ಮುಸ್ತಾನ್ಯೇಕವರ್ಷವತ್​ । ಅಥ ಪ್ರೀತೋ ಮಹಾತೇಜಾಃ ಸೇಂದ್ರೈಃ ಸುರಗಣೈಃ ಸಹ ॥ ೧೩ ॥ ಗತ್ವಾ ತಸ್ಯಾಶ್ರಮಪದಂ ಬ್ರಹ್ಮೇದಂವಾಕ್ಯಮಬ್ರವೀತ್​ । ಪರಿತುಷ್ಟೋಽಸ್ಮಿ ತೇ ವತ್ಸ ಕರ್ಮಣಾನೇನಸುವ್ರತ ॥ ೧೪ ॥ ವರಂ ವೃಣೀಷ್ವ ಭದ್ರಂ ತೇವರಾರ್ಹಸ್ತ್ವಂ ಮಹಾಮತೇ । ಅಥಾಬ್ರವೀದ್ವೈಶ್ರವಣಃ ಪಿತಾಮಹಮುಪಸ್ಥಿತಮ್ ॥ ೧೫ ॥ ಭಗವನ್​ ಲೋಕಪಾಲತ್ವಮಿಚ್ಛೇಯಂ ವಿತ್ತರಕ್ಷಣಮ್ । ಅಥಾಬ್ರವೀದ್ವೈಶ್ರವಣಂ ಪರಿತುಷ್ಟೇನಚೇತಸಾ ॥ ೧೬ ॥ ಬ್ರಹ್ಮಾ ಸುರಗಣೈಃ ಸಾರ್ಧಂಬಾಢಮಿತ್ಯೇವ ಹೃಷ್ಟವತ್​ । ಅಹಂ ವೈ ಲೋಕಪಾಲಾನಾಂ ಚತುರ್ಥಂ ಸ್ರಷ್ಟುಮುದ್ಯತಃ ॥ ೧೭ ॥ ಯಮೇಂದ್ರವರುಣಾನಾಂ ಚ ಪದಂಯತ್ತವ ಚೇಪ್ಸಿತಮ್ । ತದ್ಗಚ್ಛ ತ್ವಂ ಹಿ ಧರ್ಮಜ್ಞ ನಿ ಧೀಶತ್ವಮವಾಪ್ನುಹಿ ॥ ೧೮ ॥ ಶಕ್ರಾಂಬುಪಯಮಾನಾಂ ಚಚತುರ್ಥಸ್ತ್ವಂ ಭವಿಷ್ಯಸಿ । ಏತಚ್ಛ ಪುಷ್ಪಕಂ ನಾಮ ವಿಮಾನಂಸೂರ್ಯಸಂನಿಭಮ್ ॥ ೧೯ ॥ ಪ್ರತಿಗೃಹ್ಣೀಷ್ವ ಯಾನಾರ್ಥಂ ತ್ರಿದಶೈಃ ಸಮತಾಂ ವ್ರಜ । ಸ್ವಸ್ತಿ ತೇಸ್ತು ಗಮಿಷ್ಯಾಮಃ ಸರ್ವ ಏವಯಥಾಗತಮ್ ॥ ೨೦ ॥ ಕೃತಕೃತ್ಯಾ ವಯಂ ತಾತ ದತ್ತ್ವಾ ತವ ವರದ್ವಯಮ್ । ಇತ್ಯುಕ್ತ್ವಾ ಸ ಗತೋ ಬ್ರಹ್ಮಾ ಸ್ವಸ್ಥಾನಂತ್ರಿದಶೈಃ ಸಹ ॥ ೨೧ ॥ ಗತೇಷು ಬ್ರಹ್ಮಪೂರ್ವೇಷು ದೇವೇಷ್ವಥನಭಃಸ್ಥಲಮ್ । ಧನೇಶಃ ಪಿತರಂ ಪ್ರಾಹ ಪ್ರಾಂಜಲಿಃ ಪ್ರಯತಾತ್ಮವಾನ್​ ॥ ೨೨ ॥ ನಿವಾಸನಂ ನ ಮೇ ದೇವೋ ವಿದಧೇ ಸಪ್ರಜಾಪತಿಃ । ಭಗವಾನ್​ ಲಬ್ಧವಾನಸ್ಮಿ ವರಮಿಷ್ಟಂಪಿತಾಮಹಾತ್​ ॥ ೨೩ ॥ ತಂ ಪಶ್ಯ ಭಗವನ್​ ಕಿಂಚಿನ್ನಿವಾಸಂ ಸಾಧುಮೇ ಪ್ರಭೋ । ನ ಚ ಪೀಡಾ ಭವೇದ್ಯತ್ರ ಪ್ರಾಣಿನೋಯಸ್ಯ ಕಸ್ಯಚಿತ್​ ॥ ೨೪ ॥ ಏವಮುಕ್ತಸ್ತು ಪುತ್ರೇಣ ವಿಶ್ರವಾ ಮುನಿಪುಂಗವಃ । ವಚನಂ ಪ್ರಾಹ ಧರ್ಮಜ್ಞಃ ಶ್ರೂಯತಾಮಿತಿ ಸತ್ತಮಃ ॥ ೨೫ ॥ ದಕ್ಷಿಣಸ್ಯೋದಧೇಸ್ತೀರೇ ತ್ರಿಕೂಟೋನಾಮ ಪರ್ವತಃ । ತಸ್ಯಾಗ್ರೇ ತು ವಿಶಾಲಾ ಸಾ ಮಹೇಂದ್ರಸ್ಯ ಪುರೀ ಯಥಾ ॥ ೨೬ ॥ ಲಂಕಾ ನಾಮ ಪುರೀ ರಮ್ಯಾ ನಿರ್ಮಿತಾವಿಶ್ವಕರ್ಮಣಾ । ರಾಕ್ಷಸಾನಾಂ ನಿವಾಸಾರ್ಥಂಯಥೇಂದ್ರಸ್ಯಾಮರಾವತೀ ॥ ೨೭ ॥ ತತ್ರ ತ್ವಂ ವಸ ಭದ್ರಂ ತೇ ಲಂಕಾಯಾಂನಾತ್ರ ಸಂಶಯಃ । ಹೇಮಪ್ರಾಕಾರಪರಿಖಾಯಂತ್ರಶಸ್ತ್ರಸಮಾವೃತಾ ॥೨೮ ರಮಣೀಯಾ ಪುರೀ ಸಾ ಹಿರುಕ್ಮವೈದೂರ್ಯತೋರಣಾ । ರಾಕ್ಷಸೈಃ ಸಾ ಪರಿತ್ಯಕ್ತಾ ಪುರಾವಿಷ್ಣುಭಯಾರ್ದಿತೈಃ ॥ ೨೯ ॥ ಶೂನ್ಯಾ ರಕ್ಷೋಗಣೈಃ ಸರ್ವೈರಸಾತಲತಲಂ ಗತೈಃ । ಶೂನ್ಯಾ ಸಂಪ್ರತಿ ಲಂಕಾ ಸಾ ಪ್ರಭುಸ್ತಸ್ಯಾ ನ ವಿದ್ಯತೇ ॥ ೩೦ ॥ ಸ ತ್ವಂ ತತ್ರ ನಿವಾಸಾಯ ಗಚ್ಛ ಪುತ್ರಯಥಾಸುಖಮ್ । ನಿರ್ದೋಷಸ್ತತ್ರ ತೇ ವಾಸೋ ನ ಬಾಧಾತತ್ರ ಕಸ್ಯಚಿತ್​ ॥ ೩೧ ॥ ಏತಚ್ಛ್ರುತ್ವಾ ಸ ಧರ್ಮಾತ್ಮಾ ಧರ್ಮಿಷ್ಟಂವಚನಂ ಪಿತುಃ । ನಿವಾಸಯಾಮಾಸ ತದಾ ಲಂಕಾಂಪರ್ವತಮೂರ್ಧನಿ ॥ ೩೨ ॥ ನೈರ್ಋತಾನಾಂ ಸಹಸ್ರೈಸ್ತು ಹೃಷ್ಟೈಃಪ್ರಮುದಿತೈಃ ಸಹ । ಅಚಿರೇಣೈವ ಕಾಲೇನ ಸಂಪೂರ್ಣಾ ತಸ್ಯ ಶಾಸನಾತ್​ ॥ ೩೩ ॥ ಸ ತು ತತ್ತಾವಸತ್​ ಪ್ರೀತೋ ಧರ್ಮಾತ್ಮಾ ನೈರ್ಋತರ್ಷಭಃ । ಸಮುದ್ರಪರಿಖಾಯಾಂ ತು ಲಂಕಾಯಾಂವಿಶ್ರವಾತ್ಮಜಃ ॥ ೩೪ ॥ ಕಾಲೇ ಕಾಲೇ ತು ಧರ್ಮಾತ್ಮಾ ಪುಷ್ಪಕೇಣಧನೇಶ್ವರಃ । ಅಭ್ಯಾಗಚ್ಛದ್ವಿನೀತಾತ್ಮಾ ಪಿತರಂ ಮಾತರಂಚಹಿ॥ ೩೫ ॥ ಸ ದೇವಗಂಧರ್ವಗಣೈರಭಿಷ್ಟುತ ಸ್ತಥಾಪ್ಸರೋನೃತ್ಯವಿಭೂಷಿತಾಲಯಃ । ಗಭಸ್ತಿಭಿಃ ಸೂರ್ಯ ಇವಾವಭಾಸಯನ್​ಪಿತುಃ ಸಮೀಪಂ ಪ್ರಯಯೌ ಸವಿತ್ತಪಃ ॥ ೩೬ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ ಉತ್ತರಕಾಂಡಃ 