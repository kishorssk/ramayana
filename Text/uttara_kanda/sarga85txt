ಪಂಚಾಶೀತಿತಮಃ ಸರ್ಗಃ - ವೃತ್ರವಧಃ ಲಕ್ಷ್ಮಣಸ್ಯ ತು ತದ್ವಾಕ್ಯಂ ಶ್ರುತ್ವಾಶತ್ರುನಿಬರ್ಹಣಃ । ವೃತ್ರಘಾತಮಶೇಷೇಣ ಕಥಯೇತ್ಸಾಹಸುವ್ರತಃ ॥ ೧ ॥ ರಾಘವೇಣೈವಮುಕ್ತಸ್ತುಸುಮಿತ್ರಾನಂದವರ್ಧನಃ । ಭೂಯ ಏವ ಕಥಾಂ ದಿವ್ಯಾಂ ಕಥಯಾಮಾಸ ಸುವ್ರತಃ ॥ ೨ ॥ ಸಹಸ್ರಾಕ್ಷವಚಃ ಶ್ರುತ್ವಾ ಸರ್ವೇಷಾಂ ಚದಿವೌಕಸಾಮ್ । ವಿಷ್ಣುರ್ದೇವಾನುವಾಚೇದಂಸರ್ವಾನಿಂದ್ರಪುರೋಗಮಾನ್​ ॥ ಪೂರ್ವಂ ಸೌಹೃದಬದ್ಧೋಽಸ್ಮಿ ವೃತ್ರಸ್ಯ ತುಮಹಾತ್ಮನಃ । ತೇನ ಯುಷ್ಮತ್ಪ್ರಿಯಾರ್ಥಂ ಹಿ ನಾಹಂ ಹನ್ಮಿ ಮಹಾಸುರಮ್ ॥ ೪ ॥ ಅವಶ್ಯಂ ಕರಣೀಯಂ ಚ ಭವತಾಂಸುಖಮುತ್ತಮಮ್ । ತಸ್ಮಾದುಪಾಯಮಾಖ್ಯಾಸ್ಯೇ ಯೇನವೃತ್ರೋ ನಿಹನ್ಯತೇ ॥ ೫ ॥ ತ್ರಿಧಾಭೂತಂ ಕರಿಷ್ಯಾಮಿ ಹ್ಯಾತ್ಮಾನಂಸುರಸತ್ತಮಾಃ । ತೇನ ವೃತ್ರಂ ಸಹಸ್ರಾಕ್ಷೋ ವಧಿಷ್ಯತಿನ ಸಂಶಯಃ ॥ ೬ ॥ ಏಕಾಂಶೋ ವಾಸವಂ ಯಾತು ದ್ವಿತೀಯೋವಜ್ರಮೇವ ತು । ತೃತೀಯೋ ಭೂತಲಂ ಶಕ್ರಸ್ತದಾವೃತ್ರಂ ವಧಿಷ್ಯತಿ ॥ ೭ ॥ ತಥಾ ಬ್ರುವತಿ ದೇವೇಶೇ ದೇವಾವಾಕ್ಯಮಥಾಬ್ರುವನ್​ । ಏವಮೇತನ್ನ ಸಂದೇಹೋ ಯಥಾ ವದಸಿ ದೈತ್ಯಹನ್​ ॥ ೮ ॥ ಭದ್ರಂ ತೇಽಸ್ತು ಗಮಿಷ್ಯಾಮೋವೃತ್ರಾಸುರವಧೈಷಿಣಃ । ಭಜಸ್ವ ಪರಮೋದಾರ ವಾಸವಂ ಸ್ವೇನತೇಜಸಾ ॥ ೯ ॥ ತತಃ ಸರ್ವೇ ಮಹಾತ್ಮಾನಃಸಹಸ್ರಾಕ್ಷಪುರೋಗಮಾಃ । ತದರಣ್ಯಮುಪಾಕ್ರಾಮನ್​ ಯತ್ರವೃತ್ರೋ ಮಹಾಸುರಃ ॥ ೧೦ ॥ ತೇಽಪಶ್ಯಂಸ್ತೇಜಸಾ ಭೂತಂತಪ್ಯಂತಮಸುರೋತ್ತಮಮ್ । ಪಿಬಂತಮಿವಲೋಕಾಂಸ್ತ್ರೀನ್ನಿರ್ದಹಂತಮಿವಾಂಬರಮ್ ॥ ೧೧ ॥ ದೃಷ್ಟ್ವೈವಚಾಸುರಶ್ರೇಷ್ಠಂದೇವಾಸ್ತ್ರಾಸಮುಪಾಗಮನ್​ । ಕಥಮೇನಂ ವಧಿಷ್ಯಾಮಃ ಕಥಂ ನ ಸ್ಯಾತ್​ಪರಾಜಯಃ ॥ ೧೨ ॥ ತೇಷಾಂ ಚಿಂತಯತಾಂ ತತ್ರ ಸಹಸ್ರಾಕ್ಷಃ ಪುರಂದರಃ । ವಜ್ರಂ ಪ್ರಗೃಹ್ಯ ಪಾಣಿಭ್ಯಾಂ ಪ್ರಾಹಿಣೋದ್ವೃತ್ರಮೂರ್ಧನಿ ॥ ೧೩ ॥ ಕಾಲಾಗ್ನಿನೇವ ಘೋರೇಣ ತಪ್ತೇನೇವಮಹಾರ್ಚಿಷಾ । ಪತತಾ ವೃತ್ರಶಿರಸಾ ಜಗತ್​ತ್ರಾಸಮುಪಾಗಮತ್​ ॥ ೧೪ ॥ ಅಸಂಭಾವ್ಯಂ ವಧಂ ತಸ್ಯ ವೃತ್ರಸ್ಯ ವಿಬುಧಾಧಿಪಃ । ಚಿಂತಯಾನೋ ಜಗಾಮಾಶು ಲೋಕಸ್ಯಾಂತಂ ಮಹಾಯಶಾಃ ॥ ೧೫ ॥ ತಮಿಂದ್ರಂ ಬ್ರಹ್ಮಹತ್ಯಾಶುಗಚ್ಛಂತಮನುಗಚ್ಛತಿ । ಅಪತಚ್ಚಾಸ್ಯ ಗಾತ್ರೇಷು ತಮಿಂದ್ರಂದುಃಖಮಾವಿಶತ್​ ॥ ೧೬ ॥ ಹತಾರಯಃ ಪ್ರನಷ್ಟೇಂದ್ರಾ ದೇವಾಃಸಾಗ್ನಿಪುರೋಗಮಾಃ । ವಿಷ್ಣುಂ ತ್ರಿಭುವನೇಶಾನಂಮುಹುರ್ಮುಹುರಪೂಜಯನ್​ ॥ ೧೭ ॥ ತ್ವಂ ಗತಿಃ ಪರಮೇಶಾನ ಪೂರ್ವಜೋಜಗತಃ ಪಿತಾ । ರಕ್ಷಾರ್ಥಂ ಸರ್ವಭೂತಾನಾಂವಿಷ್ಣುತ್ವಮುಪಜಗ್ಮಿವಾನ್​ ॥೧೮ ಹತಶ್ಚಾಯಂ ತ್ವಯಾ ವೃತ್ರೋ ಬ್ರಹ್ಮಹತ್ಯಾ ಚ ವಾಸವಮ್ । ಬಾಧತೇ ಸುರಶಾರ್ದೂಲ ಮೋಕ್ಷಂ ತಸ್ಯಾ ವಿನಿರ್ದಿಶ ॥ ೧೯ ॥ ತೇಷಾಂ ತದ್ವಚನಂ ಶ್ರುತ್ವಾ ದೇವಾನಾಂವಿಷ್ಣುರಬ್ರವೀತ್​ । ಮಾಮೇವ ಯಜತಾಂ ಶಕ್ರಃ ಪಾವಯಿಷ್ಯಾಮಿ ವಜ್ರಿಣಮ್ ॥ ೨೦ ॥ ಪುಣ್ಯೇನ ಹಯಮೇಧೇನ ಮಾಮಿಷ್ಟ್ವಾಪಾಕಶಾಸನಃ । ಪುನರೇಷ್ಯತಿದೇವಾನಾಮಿಂದ್ರತ್ವಮಕುತೋಭಯಮ್ ॥ ೨೧ ॥ ಏವಂ ಸಂದಿಶ್ಯ ತಾಂ ವಾಣೀಂದೇವಾನಾಮಮೃತೋಪಮಾಮ್ । ಜಗಾಮ ವಿಷ್ಣುರ್ದೇವೇಶಃಸ್ತೂಯಮಾನಸ್ತ್ರಿವಿಷ್ಟಪಮ್ ॥ ೨೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಾಶೀತಿತಮಃ ಸರ್ಗಃ ಉತ್ತರಕಾಂಡಃ 