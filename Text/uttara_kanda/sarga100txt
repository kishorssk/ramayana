ಶತತಮಃ ಸರ್ಗಃ - ಗಂಧರ್ವವಿಷಯವಿಜಯಯಾತ್ರಾ ಕಸ್ಯಚಿತ್ತ್ವಥ ಕಾಸ್ಯ ಯುಧಾಜಿತ್​ಕೇಕಯೋ ನೃಪಃ । ಸ್ವಗುರುಂ ಪ್ರೇಷಯಾಮಾಸರಾಘವಾಯ ಮಹಾತ್ಮನೇ ॥ ೧ ॥ ಗಾರ್ಗ್ಯಮಂಗಿರಸಃ ಪುತ್​ಂಬ್ರಹ್ಮರ್ಷಿಮಮಿತಪ್ರಭಮ್ । ದಶ ಚಾಶ್ವಸಹಸ್ರಾಣೀಪ್ರೀತಿದಾನಮನುತ್ತಮಮ್ ॥ ಕಂಬಲಾನಿ ಚ ರತ್ನಾನಿಚಿತ್ರವಸ್ತ್ರಮಥೋತ್ತಮಮ್ । ರಾಮಾಯ ಪ್ರದದೌ ರಾಜಾಶುಭಾನ್ಯಾಭರಣಾನಿ ಚ ॥ ೩ ॥ ಶ್ರುತ್ವಾ ತು ರಾಘವೋ ಧೀಮಾನ್​ಬ್ರಹ್ಮರ್ಷಿಂ ಗಾರ್ಗ್ಯಮಾಗತಮ್ । ಮಾತುಲಸ್ಯಾಶ್ವಪತಿನಃ ಪ್ರಹಿತಂತನ್ಮಹದ್ಧನಮ್ ॥ ೪ ॥ ಪ್ರತ್ಯುದ್ಗಮ್ಯ ಚ ಕಾಕುತ್ಸ್ಥ ಕ್ರೋಶಮಾತ್ರಂ ಸಹಾನುಜಃ । ಗಾರ್ಗ್ಯಂ ಸಂಪೂಜಯಾಮಾಸ ಯಥಾಶಕ್ರೋ ಬೃಹಸ್ಪತಿಮ್ ॥ ೫ ॥ ತಥಾ ಸಂಪೂಜ್ಯ ತಮೃಷಿಂ ತದ್ಧನಂಪ್ರತಿಗೃಹ್ಯ ಚ । ಪೃಷ್ಟಾ ಪ್ರತಿಪದಂ ಸರ್ವಂ ಕುಶಲಂಮಾತುಲಸ್ಯ ಚ ॥ ೬ ॥ ಉಪವಿಷ್ಟಂ ಮಹಾಭಾಗಂ ರಾಮಃ ಪ್ರಷ್ಟುಂಪ್ರಚಕ್ರಮೇ । ಕಿಮಾಹ ಮಾತುಲೋ ವಾಕ್ಯಂ ಯದರ್ಥಂಭಗವಾನಿಹ ॥ ೭ ॥ ಪ್ರಾಪತೋ ವಾಕ್ಯವಿದಾಂ ಶ್ರೇಷ್ಠಃ ಸಾಕ್ಷಾದಿವ ಬೃಹಸ್ಪತಿಃ । ರಾಮಸ್ಯ ಭಾಷಿತಂ ಶ್ರುತ್ವಾ ಮಹರ್ಷಿಃ ಕಾರ್ಯವಿಸ್ತರಮ್ ॥ ೮ ॥ ವಕ್ತುಮದ್ಭುತಸಂಕಾಶಂರಾಘವಾಯೋಪಚಕ್ರಮೇ । ಮಾತುಲಸ್ತೇ ಮಹಾಬಾಹೋ ವಾಕ್ಯಮಾಹನರರ್ಷಭ ॥ ೯ ॥ ಯುಧಾಜಿತ್​ ಪ್ರೀತಿಸಂಯುಕ್ತಂಶ್ರೂಯತಾಂ ಯದಿ ರೋಚತೇ । ಅಯಂ ಗಂಧರ್ವವಿಷಯಃ ಫಲಮೂಲೋಪಶೋಭಿತಃ ॥ ೧೦ ॥ ಸಿಂಧೋರುಭಯತಃ ಪಾರ್ಶೆ್ವÃ ದೇಶಃ ಪರಮಶೋಭನಃ । ತಂ ಚ ರಕ್ಷಂತಿ ಗಂಧರ್ವಾಃ ಸಾಯುಧಾಯುದ್ಧಕೋವಿದಾಃ ॥ ೧೧ ॥ ಶೈಲೂಷಸ್ಯ ಸುತಾ ವೀರ ತ್ರಿಕೂಟ್ಯೋವೈ ಮಹಾಬಲಾಃ । ತಾನ್​ ವಿನಿರ್ಜಿತ್ಯ ಕಾಕುತ್ಸ್ಥ ಗಂಧರ್ವನಗರಂ ಶುಭಮ್ ॥ ೧೨ ॥ ನಿವೇಶಯ ಮಹಾಬಾಹೋ ಸ್ವಪುರೇಸುಸಮಾಹಿತೇ । ಅನ್ಯಸ್ಯ ನ ಗತಿಸ್ತತ್ರ ದೇಶಃ ಪರಮಶೋಭನಃ ॥ ೧೩ ॥ ರೋಚತಾಂ ತೇ ಮಹಾಬಾಹೋ ನಾಹಂತ್ವಾಮಹಿತಂ ವದೇ । ತಚ್ಛ್ರುತ್ವಾ ರಾಘವಃ ಪ್ರೀತೋಮಹರ್ಷೇರ್ಮಾತುಲಸ್ಯ ಚ ॥ ೧೪ ॥ ಉವಾಚ ಬಾಢಮಿತ್ಯೇವ ಭರತಂಚಾನ್ವವೈಕ್ಷತ । ಸೋಽಬ್ರವೀದ್ರಾಘವಃ ಪ್ರೀತಃ ಸಾಂಜಲಿಪ್ರಗ್ರಹೋ ದ್ವಿಜಮ್ ॥ ೧೫ ॥ ಇಮೌ ಕುಮಾರೌ ತಂ ದೇಶಂ ಬ್ರಹ್ಮರ್ಷೇವಿಚರಿಷ್ಯತಃ । ಭರತಸ್ಯಾತ್ಮಜೌ ವೀರೌ ತಕ್ಷಃ ಪುಷ್ಕಲ ಏವಚ॥ ೧೬ ॥ ಮಾತುಲೇನ ಸುಗುಪ್ತೌ ತು ಧರ್ಮೇಣಸುಸಮಾಹಿತೌ । ಭರತಂ ಚಾಗ್ರತಃ ಕೃತ್ವಾ ಕುಮಾರೌಸಬಲಾನುಗೌ ॥ ೧೭ ॥ ನಿಹತ್ಯ ಗಂಧರ್ವಸುತಾನ್​ ದ್ವೇ ಪುರೇವಿಭಜಿಷ್ಯತಃ । ನಿವೇಶ್ಯ ತೇ ಪುರವರೇ ಆತ್ಮಜೌಸಂನಿವೇಶ್ಯ ಚ ॥ ೧೮ ॥ ಆಗಮಿಷ್ಯತಿ ಮೇ ಭೂಯಃ ಸಕಾಶಮತಿಧಾರ್ಮಿಕಃ । ಬ್ರಹರ್ಷಿಮೇವಮುಕ್ತಾ ತು ಭರತಂ ಸಬಲಾನುಗಮ್ ॥ ೧೯ ॥ ಆಜ್ಞಾಪಯಾಮಾಸ ತದಾ ಕುಮಾರೌಚಾಭ್ಯಷೇಚಯತ್​ । ನಕ್ಷತ್ರೇಣ ಚ ಸೌಮ್ಯೇನಪುರಸ್ಕೃತ್ಯಾಂಗಿರಃಸುತಮ್ ॥ ೨೦ ॥ ಭರತಃ ಸಹ ಸೈನ್ಯೇನ ಕುಮಾರಾಭ್ಯಾಂವಿನಿರ್ಯಯೌ । ಸಾ ಸೇನಾ ಶಕ್ರಯುಕ್ತೇವನಗರಾನ್ನಿರ್ಯಯಾವಥ ॥ ೨೧ ॥ ರಾಘವಾನುಗತಾ ದೂರಂ ದುರಾಧರ್ಷಾ ಸುರೈರಪಿ । ಮಾಂಸಾದಾನಿ ಚ ಸತ್ತ್ವಾನಿ ರಕ್ಷಾಂಸಿ ಸುಮಹಾಂತಿ ಚ ॥ ೨೨ ॥ ಅನುಜಗ್ಮುರ್ಹಿ ಭರತಂ ರುಧಿರಸ್ಯ ಪಿಪಾಸಯಾ । ಭೂತಗ್ರಾಮಾಶ್ಚ ಬಹವೋಮಾಂಸಭಕ್ಷ್ಯಾಃ ಸುದಾರುಣಾಃ ॥ ೨೩ ॥ ಗಂಧರ್ವಪುತ್ರಮಾಂಸಾನಿಭೋಕ್ತುಕಾಮಾಃ ಸಹಸ್ರಶಃ । ಸಿಂಹವ್ಯಾಘ್ರವರಾಹಾಣಾಂ ಖೇಚರಾಣಾಂ ಚಪಕ್ಷಿಣಾಮ್ ॥ ೨೪ ॥ ಬಹೂನಿ ವೈ ಸಹಸ್ರಾಣಿ ಸೇನಾಯಾಯಯುರಗ್ರತಃ । ಅಧ್ಯರ್ಧಮಾಸಮುಷಿತಾ ಪಥಿ ಸೇನಾನಿರಾಮಯಾ ॥ ೨೫ ॥ ಹೃಷ್ಟಪುಷ್ಟಜನಾಕೀರ್ಣಂ ಕೇಕಯಂಸಮುಪಾಗಮತ್​ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಶತತಮಃ ಸರ್ಗಃ ಉತ್ತರಕಾಂಡಃ 