ಷಟ್​ತ್ರಿಂಶಃ ಸರ್ಗಃ - ಹನೂಮದ್ವರಪ್ರಾಪ್ತ್ಯಾದಿ ತತಃ ಪಿತಾಮಹಂ ದೃಷ್ಟ್ವಾ ವಾಯುಃ ಪುತ್ರವಧಾರ್ದಿತಃ । ಶಿಶುಕಂ ತಂ ಸಮಾದಾಯ ಉತ್ತಸ್ಥೌಧಾತುರಗ್ರತಃ ॥ ೧ ॥ ಚಲತ್ಕುಂಡಲಮೌಲಿಸ್ರಕ್ತಪನೀಯವಿಭೂಷಣಃ । ಪಾದಯೋರ್ನ್ಯಪತದ್ವಾಯುಸ್ತ್ರಿರುಪಸ್ಥಾಯ ವೇಧಸೇ ॥ ೨ ॥ ತಂ ತು ವೇದವಿದಾತೇನ ಲಂಬಾಭರಣಶೋಭಿನಾ । ವಾಯುಮುತ್ಥಾಪ್ಯ ಹಸ್ತೇನ ಶಿಶುಂ ತಂಪರಿಮೃಷ್ಟವಾನ್​ ॥ ೩ ॥ ಸ್ಪೃಷ್ಟಮಾತ್ರಸ್ತತಃ ಸೋಽಥ ಸಲೀಲಂ ಪದ್ಮಯೋನಿನಾ । ಜಲಸಿಕ್ತಂ ಯಥಾ ಸಸ್ಯಂಪುನರ್ಜೀವಿತಮಾಪ್ತವಾನ್​ ॥ ೪ ॥ ಪ್ರಾಣವಂತಮಿಮಂ ದೃಷ್ಟ್ವಾ ಪ್ರಾಣೋಗಂಧವಹೋ ಮುದಾ । ಚಚಾರ ಸರ್ವಭೂತೇಷು ಸನ್ನಿರುದ್ಧಂಯಥಾ ಪುರಾ ॥ ೫ ॥ ಮರುದ್ರೋಧಾದ್ವಿನಿರ್ಮುಕ್ತಾಸ್ತಾಃ ಪ್ರಜಾಮುದಿತಾಭವನ್​ । ಶೀತವಾತವಿನಿರ್ಮುಕ್ತಾಃ ಪದ್ಮಿನ್ಯ ಇವ ಸಾಂಬುಜಾಃ ॥ ೬ ॥ ತತಸ್ತ್ರಿಯುಗ್ಮಸ್ತ್ರಿಕಕುತ್​ ತ್ರಿಧಾಮಾತ್ರಿದಶಾರ್ಚಿತಃ । ಉವಾಚ ದೇವತಾ ಬ್ರಹ್ಮಾ ಮಾರುತಪ್ರಿಯಕಾಮ್ಯಯಾ ॥ ೭ ॥ ಭೋ ಮಹೇಂದ್ರೇಶವರುಣಪ್ರಜೇಶ್ವರಧನೇಶ್ವರಾಃ । ಜಾನತಾಮಪಿ ವಃ ಸರ್ವಂ ವಕ್ಷ್ಯಾಮಿಶ್ರೂಯತಾಂ ಹಿತಮ್ ॥ ೮ ॥ ಅನೇನ ಶಿಶುನಾ ಕಾರ್ಯಂ ಕರ್ತವ್ಯಂ ವೋಭವಿಷ್ಯತಿ । ತದ್ದದಧ್ವಂ ವರಾನ್​ ಸರ್ವೇಮಾರುತಸ್ಯಾಸ್ಯ ತುಷ್ಟಯೇ ॥ ತತಃ ಸಹಸ್ರನಯನಃ ಪ್ರೀತಿಯುಕ್ತಃ ಶುಭಾನನಃ । ಕುಶೇಶಯಮಯೀಂ ಮಾಲಾಮುತ್ಕ್ಷಿಪ್ಯೇದಂ ವಚೋಽಬ್ರವೀತ್​ ॥ ೧೦ ॥ ಮತ್ಕರೋತ್ಸೃಷ್ಟವಜ್ರೇನಹನುರಸ್ಯ ಯಥಾ ಹತಃ । ನಾಮ್ನಾ ವೈ ಕಪಿಶಾರ್ದೂಲೋ ಭವಿತಾಹನುಮಾನಿತಿ ॥ ೧೧ ॥ ಅಹಮಸ್ಯ ಪ್ರದಾಸ್ಯಾಮಿ ಪರಮಂವರಮದ್ಭುತಮ್ । ಇತಃ ಪ್ರಭೃತಿ ವಜ್ರಸ್ಯ ಮಮಾವಧ್ಯೋಭವಿಷ್ಯತಿ ॥ ೧೨ ॥ ಮಾರ್ತಂಡಸ್ತ್ವಬ್ರವೀತ್ತತ್ರಭಗವಾಂಸ್ತಿಮಿರಾಪಹಃ । ತೇಜಸ್ತೋಽಸ್ಯ ಮದೀಯಸ್ಯ ದದಾಮಿಶತಿಕಾಂ ಕಲಾಮ್ ॥ ೧೩ ॥ ಯದಾ ತು ಶಾಸ್ತ್ರಾಣ್ಯಧ್ಯೇತುಂ ಶಕ್ತಿರಸ್ಯಭವಿಷ್ಯತಿ । ತದಾಸ್ಯ ಶಾಸ್ತ್ರಂ ದಾಸ್ಯಾಮಿ ಯೇನ ವಾಗ್ಮೀಭವಿಷ್ಯತಿ ॥ ೧೪ ॥ ನ ಚಾಸ್ಯ ಭವಿತಾ ಕಶ್ಚಿತ್​ ಸದೃಶಃ ಶಾಸ್ತ್ರದರ್ಶನೇ । ವರುಣಶ್ಚ ವರಂ ಪ್ರಾದಾನ್ನಾಸ್ಯ ಮೃತ್ಯುರ್ಭವಿಷ್ಯತಿ ॥ ೧೫ ॥ ವರ್ಷಾಯುತಶತೇನಾಪಿಮತ್ಪಾಶಾದುದಕಾದಪಿ । ಯಮೋ ದಂಡಾದವಧ್ಯತ್ವಮರೋಗಿತ್ವಂ ಚನಿತ್ಯಶಃ ॥ ೧೬ ॥ ವರಂ ದದಾಮಿ ಸಂತುಷ್ಟ ಅವಿಷಾದಂ ಚಸಂಯುಗೇ । ಗದೇಯಂ ಮಾಮಿಕಾ ಚೈನಂ ಸಂಯುಗೇನ ವಧಿಷ್ಯತಿ ॥ ೧೭ ॥ ಇತ್ಯೇವಂ ಧನದಃ ಪ್ರಾಹ ತದಾ ಹ್ಯೇಕಾಕ್ಷಿಪಿಂಗಲಃ । ಮತ್ತೋ ಮದಾಯುಧಾನಾಂ ಚ ನ ವಧ್ಯೋಽಯಂ ಭವಿಷ್ಯತಿ ॥ ೧೮ ॥ ಇತ್ಯೇವಂ ಶಂಕರೇಣಾಪಿ ದತ್ತೋಽಸ್ಯ ಪರಮೋ ವರಃ । ಸರ್ವೇಷಾಂಬ್ರಹ್ಮದಂಡಾನಾಮವಧ್ಯೋಽಯಂ ಭವಿಷ್ಯತಿ ॥ ೧೯ ॥ ದೀರ್ಘಾಯುಶ್ಚ ಮಹಾತ್ಮಾ ಚ ಇತಿ ಬ್ರಹ್ಮಾಬ್ರವೀದ್ವಚಃ । ವಿಶ್ವಕರ್ಮಾ ಚ ದೃಷ್ಟ್ವೈನಂಬಾಲಸೂರ್ಯೋಪಮಂ ಶಿಶುಮ್ ॥ ೨೦ ॥ ಶಿಲ್ಪಿನಾಂ ಪ್ರವರಃ ಪ್ರಾದಾದ್ವರಮಸ್ಯ ಮಹಾಮತಿಃ । ಮತ್ಕೃತಾನಿ ಚ ಶಸ್ತ್ರಾಣಿ ಯಾನಿ ದಿವ್ಯಾನಿಸಂಯುಗೇ ॥ ೨೧ ॥ ತೈರವಧ್ಯತ್ವಮಾಪನ್ನಶ್ಚಿರಜೀವೀಭವಿಷ್ಯತಿ । ತತಃ ಸುರಾಣಾಂ ತು ವರೈರ್ದೃಷ್ಟ್ವಾಹ್ಯೇನಮಲಂಕೃತಮ್ ॥ ೨೨ ॥ ಚತುರ್ಮುಖಸ್ತುಷ್ಟಮನಾ ವಾಯುಮಾಹಜಗದ್ಗುರುಃ । ಅಮಿತ್ರಾಣಾಂ ಭಯಕರೋಮಿತ್ರಾಣಾಮಭಯಂಕರಃ ॥ ೨೩ ॥ ಅಜೇಯೋ ಭವಿತಾ ಪುತ್ರಸ್ತವ ಮಾರುತಮಾರುತಿಃ । ಕಾಮರೂಪಃ ಕಾಮಚಾರೀ ಕಾಮಗಃ ಪ್ಲವತಾಂ ವರಃ ॥ ೨೪ ॥ ಭವತ್ಯವ್ಯಾಹಗತಿಃ ಕೀರ್ತಿಮಾಂಶ್ಚಭವಿಷ್ಯತಿ । ರಾವಣೋತ್ಸಾದನಾರ್ಥಾನಿ ರಾಮಪ್ರಿಯಕರಾಣಿಚ॥ ೨೫ ॥ ರೋಮಹರ್ಷಣಕರಾಣ್ಯೇಷ ಕರ್ತಾ ಕರ್ಮಾಣಿ ಸಂಯುಗೇ । ಏವಮುಕ್ತ್ವಾ ತಮಾಮಂತ್ರ್ಯ ಮಾರುತಂ ತ್ವಮರೈಃ ಸಹ ॥ ೨೬ ॥ ಯಥಾಗತಂ ಯಯುಃ ಸರ್ವೇಪಿತಾಮಹಪುರೋಗಮಾಃ । ಸೋಽಪಿ ಗಂಧವಹಃ ಪುತ್ರಂ ಪ್ರಗೃಹ್ಯಗೃಹಮಾನಯತ್​ ॥ ೨೭ ॥ ಅಂಜನಾಯಾಸ್ತಮಾಚಖ್ಯೌ ವರದತ್ತಂವಿನಿರ್ಗತಃ । ಪ್ರಾಪ್ಯ ರಾಮ ವರಾನೇಷವರದಾನಬಲಾನ್ವಿತಃ ॥ ೨೮ ॥ ಬಲೇನಾತ್ಮನಿ ಸಂಸ್ಥೇನ ಸೋಽಪೂರ್ಯತ ಯಥಾರ್ಣವಃ । ತರಸಾ ಪೂರ್ಯಮಾಣೋಽಪಿ ತದಾ ವಾನರಪುಂಗವಃ ॥ ೨೯ ಆಸ್ರಮೇಷು ಮಹರ್ಷಿಣಾಮಪರಾಧ್ಯತಿನಿರ್ಭಯಃ । ಸ್ರುಗ್ಭಾಂಡಾನ್ಯಗ್ನಿಹೋತ್ರಂ ಚವಲ್ಕಲಾಜಿನಸಂಚಯಾನ್​ ॥ ೩೦ ॥ ಭಗ್ನವಿಚ್ಛಿನ್ನವಿಧ್ವಸ್ತಾನ್​ ಸಶಾಂತಾನಾಂಕರೋತ್ಯಯಮ್ । ಏವಂವಿಧಾನಿ ಕರ್ಮಾಣಿ ಪ್ರಾವರ್ತತ ಮಹಾಬಲಃ ॥ ೩೧ ॥ ಸರ್ವೇಷಾಂ ಬ್ರಹ್ಮದಂಡಾನಾಮವಧ್ಯಃ ಶಂಭುನಾ ಕೃತಃ । ಜಾನಂತ ಋಷಯಸ್ತಂ ವೈ ಕ್ಷಮಂತೇತಸ್ಯ ಶಕ್ತಿತಃ ॥ ೩೨ ॥ ಯಥಾ ಕೇಸರಿಣಾ ತ್ವೇಷ ವಾಯುನಾಸೋಽಂಜನಾಸುತಃ । ಪ್ರತಿಷಿದ್ಧೋಽಪಿ ಮರ್ಯಾದಾಂಲಂಘಯತ್ಯೇವ ವಾನರಃ ॥ ೩೩ ॥ ತತೋ ಮಹರ್ಷಯಃ ಕ್ರುದ್ಧಾ ಭೃಗ್ವಂಗಿರಸವಂಶಜಾಃ । ಶೇಪುರೇನಂ ರಘುಶ್ರೇಷ್ಠ ನಾತಿಕ್ರುದ್ಧಾತಿಮನ್ಯವಃ ॥ ೩೪ ॥ ಬಾಧಸೇ ಯತ್​ ಸಮಾಶ್ರಿತ್ಯ ಬಲಮಸ್ಮಾನ್​ಪ್ಲವಂಗಮ । ತದ್ದೀರ್ಘಕಾಲಂ ವೇತ್ತಾಸಿ ನಾಸ್ಮಾಕಂಶಾಪಮೋಹಿತಃ ॥ ೩೫ ॥ ಯದಾ ತೇ ಸ್ಮಾರ್ಯತೇ ಕೀರ್ತಿಸ್ತದಾ ತೇವರ್ಧತೇ ಬಲಮ್ ।ತತಃ ಸ ಹೃತತೇಜೌಜಾ ಮಹರ್ಷಿವಚನೌಜಸಾ॥ ೩೬ ॥ ಏಷೋಽಶ್ರಮಾಣಿ ತಾನ್ಯೇವ ಮೃದುಭಾವಂ ಗತೋಽಚರತ್​ । ಅಥರ್ಕ್ಷರಜಸೋ ನಾಮವಾಲಿಸುಗ್ರೀವಯೋಃ ಪಿತಾ ॥ ೩೭ ॥ ಸರ್ವವಾನರರಾಜಾಸೀತ್ತೇಜಸಾಭಾಸ್ಕರಪ್ರಭಃ । ಸ ಚ ರಾಜ್ಯಂ ಚಿರಂ ಕೃತ್ವಾ ವಾನರಾಣಾಂಹರೀಶ್ವರಃ ॥ ೩೮ ॥ ಸ ಚ ಋಕ್ಷರಾಜಾ ನಾಮ ಕಾಲಧರ್ಮೇಣಸಂಗತಃ । ತಸ್ಮಿನ್ನಸ್ತಮಿತೇ ಚಾಥಮಂತ್ರಿಭಿರ್ಮಂತ್ರಕೋವಿದೈಃ ॥ ೩೯ ॥ ಪಿತ್ರ್ಯೇ ಪದೇ ಕೃತೋ ವಾಲೀ ಸುಗ್ರೀವೋವಾಲಿನಃ ಪದೇ । ಸುಗ್ರೀವೇಣ ಸಮಂ ತ್ವಸ್ಯ ಅದ್ವೈಧಂಛಿದ್ರವರ್ಜಿತಮ್ ॥ ೪೦ ॥ ಆಬಾಲ್ಯಂ ಸಖ್ಯಮಭವದನಿಲಸ್ಯಾಗ್ನಿನಾ ಯಥಾ। ಏಷ ಶಾಪವಶಾದೇವ ನ ವೇದಬಲಮಾತ್ಮನಃ ॥ ೪೧ ॥ ವಾಲಿಸುಗ್ರೀವಯೋರ್ವೈರಂ ಯದಾ ರಾಮಸಮುತ್ಥಿತಮ್ । ನ ಹ್ಯೇಷ ರಾಮ ಸುಗ್ರೀವೋಭ್ರಾಮ್ಯಮಾಣೋಽಪಿ ವಾಲಿನಾ ॥ ೪೨ ॥ ದೇವ ಜಾನಾತಿ ನಹ್ಯೇಷ ಬಲಮಾತ್ಮನಿಮಾರುತಿಃ । ಋಷಿಶಾಪಾಹೃತಬಲಸ್ತದೈಷ ಕಪಿಸತ್ತಮಃ ॥ ೪೩ ॥ ಸಿಂಹಃ ಪಂಜರರುದ್ಧೋ ವಾ ಆಸ್ಥಿತಃ ಸಹಿತೋ ರಣೇ ॥ ಪರಾಕ್ರಮೋತ್ಸಾಹಮತಿಪ್ರತಾಪ ಸೌಶೀಲ್ಯಮಾಧುರ್ಯನಯಾನಯೈಶ್ಚ। ಗಾಂಭೀರ್ಯಚಾತುರ್ಯಸುವೀರ್ಯಧೈರ್ಯೈ ಹðನೂಮತಃ ಕೋಽಭ್ಯ ಧಿಕೋಽಸ್ತಿ ಲೋಕೇ ॥ ೪೪ ॥ ಅಸೌ ಪುನರ್ವಾ್ಯಕರಣಂ ಗ್ರಹೀಷ್ಯನ್​ ಸೂರ್ಯೋನ್ಮುಖಃ ಪೃಷ್ಠಗಮಃ ಕಪೀಂದ್ರಃ । ಉದ್ಯದ್ಗಿರೇರಸ್ತಗಿರಿಂ ಜಗಾಮ ಗ್ರಂಥಂ ಮಹಾದ್ಧಾರಯನಪ್ರಮೇಯಃ ॥೪೫ ಸಸೂತ್ರವೃತ್ತ್ಯರ್ಥಪದಂಮಹಾರ್ಥಂ ಸಸಂಗ್ರಹಂ ಸಾಧ್ಯತಿ ವೈಕಪೀಂದ್ರಃ । ನ ಹ್ಯಸ್ಯ ಕಶ್ಚಿತ್​ ಸದೃಶೋಽಸ್ತಿ ಶಾಸ್ತ್ರೇ ವೈಶಾರದೇ ಛಂದಗತೌ ತಥೈವ ॥೪೬ ಸರ್ವಾಸುವಿದ್ಯಾಸು ತಪೋವಿಧಾನೇ ಪ್ರಸ್ಪರ್ಧತೇ ಯೋ ಹಿ ಗುರುಂಸುರಾಣಾಮ್ । ಸೋಽಯಂ ನವವ್ಯಾಕರಣಾರ್ಥವೇತ್ತಾ ಬ್ರಹ್ಮಾ ಭವಿಷ್ಯತ್ಯಪಿ ತೇ ಪ್ರಸಾದಾತ್​ ॥೪೭ ಪ್ರವೀವಿವಿಕ್ಷೋರಿವ ಸಾಗರಸ್ಯ ಲೋಕಾನ್​ ದಿಧಕ್ಷೋರಿವ ಪಾವಕಸ್ಯ । ಯುಗಕ್ಷಯೇ ಹ್ಯೇವ ಯಥಾಂತಕಸ್ಯ ಹನೂಮತಃ ಸ್ಥಾಸ್ಯತಿ ಕಃ ಪುರಸ್ತಾತ್​ ॥ ೪೮ ॥ ಏಷೇವ ಚಾನ್ಯೇ ಚ ಮಹಾಕಪೀಂದ್ರಾಃಸುಗ್ರೀವಮೈಂದದ್ವಿವಿದಾಃ ಸನೀಲಾಃ । ಸತಾರತಾರೇಯನಲಾಃ ಸರಂಭಾಸ್ತ್ವತ್ಕಾರಣಾದ್ರಾಮ ಸುರೈರ್ಹಿಸೃಷ್ಟಾಃ ॥ ೪೯ ॥ ತದೇತತ್​ ಕಥಿತಂ ಸರ್ವಂ ಯನ್ಮಾಂ ತ್ವಂಪರಿಪೃಚ್ಛಸಿ । ಹನೂಮತೋ ಬಾಲಭಾವೇ ಕರ್ಮೈತತ್​ ಕಥಿತಂ ಮಯಾ ॥ ೫೦ ॥ ಶ್ರುತ್ವಾಗಸ್ತ್ಯಸ್ಯ ಕಥಿತಂ ರಾಮಃ ಸೌಮಿತ್ರಿರೇವ ಚ । ವಿಸ್ಮಯಂ ಪರಮಂ ಜಗ್ಮುರ್ವಾನರಾರಾಕ್ಷಸೈಃ ಸಹ ॥ ೫೧ ॥ ಅಗಸ್ತ್ಯಸ್ತ್ವಬ್ರವೀದ್ರಾಮಂಸರ್ವಮೇತಚ್ಛ್ರುತಂ ತ್ವಯಾ । ದೃಷ್ಟಃ ಸಂಭಾಷಿತಶ್ಚಾಸಿ ರಾಮಗಚ್ಛಾಮಹೇ ವಯಮ್ ॥ ೫೨ ॥ ಶ್ರುತ್ವೈತದ್ರಾಘವೋವಾಕ್ಯಮಗಸ್ತ್ಯಸ್ಯೋಗ್ರತೇಜಸಃ । ಪ್ರಾಂಜಲಿಂ ಪ್ರಣತಶ್ಚಾಪಿಮಹರ್ಷಿಮಿದಮಬ್ರವೀತ್​ ॥ ೫೩ ಅದ್ಯ ಮೇ ದೇವತಾ ಹೃಷ್ಟಾಃ ಪಿತರಃ ಪ್ರಪಿತಾಮಹಾಃ । ಯುಷ್ಮಾಕಂ ದರ್ಶನಾದೇವ ನಿತ್ಯಂತುಷ್ಟಾಃ ಸಬಾಂಧವಾಃ ॥ ೫೪ ॥ ವಿಜ್ಞಾಪ್ಯಂ ತು ಮಮೈತದ್ಧಿ ತದ್ವದಾಮ್ಯಾಗತಸ್ಪೃಹಃ । ತದ್ಭವದ್ಭಿರ್ಮಮ ಕೃತೇ ಕರ್ತವ್ಯಮನುಕಂಪಯಾ ॥ ೫೫ ॥ ಪೌರಜಾನಪದಾನ್​ ಸ್ಥಾಪ್ಯ ಸ್ವಕಾರ್ಯೇಷ್ವಹಮಾಗತಃ । ಕ್ರತೂನೇವ ಕರಿಷ್ಯಾಮಿಪ್ರಭಾವಾದ್ಭವತಾಂ ಸತಾಮ್ ॥ ೫೬ ॥ ಸದಸ್ಯಾ ಮಮ ಯಜ್ಞೇಷು ಭವಂತೋನಿತ್ಯಮೇವ ತತ್​ । ಭವಿಷ್ಯಥ ಮಹಾವಿರ್ಯಾ ಮಮಾನುಗ್ರಹಕಾಂಕ್ಷಿಣಃ ॥ ೫೭ ॥ ಅಹಂ ಯುಷ್ಮಾನ್​ ಸಮಾಶ್ರಿತ್ಯ ತಪೋನಿರ್ಧೂತಕಲ್ಮಷಾನ್​ । ಅನುಗೃಹೀತಃ ಪಿತೃಭಿರ್ಭವಿಷ್ಯಾಮಿಸುನಿರ್ವೃತಃ ॥ ೫೮ ॥ ತದಾಗಂತವ್ಯಮನಿಶಂ ಭವದ್ಭಿರಿಹಸಂಗತೈಃ । ಅಗಸ್ತ್ಯಾದ್ಯಾಸ್ತು ತಚ್ಛ್ರುತ್ವಾ ಋಷಯಃ ಸಂಶಿತವ್ರತಾಃ ॥ ೫೯ ॥ ಏವಮಸ್ತ್ವಿತಿ ಚೋಕ್ತ್ವಾ ಪ್ರಯಾತುಮುಪಚಕ್ರಮುಃ । ಏವಮುಕ್ತ್ವಾ ಗತಾಃ ಸರ್ವೇ ಋಷಯಸ್ತೇಯಥಾಗತಮ್ ॥ ೬೦ ॥ ರಾಘವಶ್ಚ ತಮೇವಾರ್ಥಂ ಚಿಂತಯಾಮಾಸವಿಸ್ಮಿತಃ । ತತೋಽಸ್ತಂ ಭಾಸ್ಕರೇ ಯಾತೇ ವಿಸೃಜ್ಯ ನೃಪವಾನರಾನ್​ ॥ ೬೧ ॥ ಸಂಧ್ಯಾಮುಪಾಸ್ಯ ವಿಧಿವತ್ತದಾನರವರೋತ್ತಮಃ । ಪ್ರವೃತ್ತಾಯಾಂ ರಜನ್ಯಾಂ ತುಸೋಽಂತಃಪುರಚರೋಽಭವತ್​ ॥ ೬೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ತ್ರಿಂಶಃ ಸರ್ಗಃ ಉತ್ತರಕಾಂಡಃ 