ಷಡುತ್ತರಶತತಮಃ ಸರ್ಗಃ - ಲಕ್ಷ್ಮಣಪರಿತ್ಯಾಗಃ ಅವಾಙ್ಮುಖಮಥೋ ದೀನಂ ದೃಷ್ಟ್ವಾಸೋಮಮಿವಾಪ್ಲುತಮ್ । ರಾಘವಂ ಲಕ್ಷ್ಮಣೋ ವಾಕ್ಯಂ ಹೃಷ್ಟೋಮಧುರಮಬ್ರವೀತ್​ ॥ ೧ ॥ ನ ಸಂತಾಪಂ ಮಹಾಬಾಹೋ ಮದರ್ಥಂಕರ್ತುಮರ್ಹಸಿ । ಪೂರ್ವನಿರ್ಮಾಣಬುದ್ಧಾ ಹಿ ಕಾಲಸ್ಯ ಗತಿರೀದೃಶೀ ॥ ೨ ॥ ಜಹಿ ಮಾಂ ಸೌಮ್ಯ ವಿಸ್ರಬ್ಧಂ ಪ್ರತಿಜ್ಞಾಂಪರಿಪಾಲಯ । ಹೀನಪ್ರತಿಜ್ಞಾಃ ಕಾಕುತ್ಸ್ಥ ಪ್ರಯಾಂತಿ ನರಕಂ ನರಾಃ ॥ ೩ ॥ ಯದಿ ಪ್ರೀತಿರ್ಮಹಾರಾಜಯದ್ಯನುಗ್ರಾಹ್ಯತಾ ಮಯಿ । ಜಹಿ ಮಾಂ ನಿರ್ವಿಶಂಕಸ್ತ್ವಂ ಧರ್ಮಂವರ್ಧಯ ರಾಘವ ॥ ೪ ॥ ಲಕ್ಷ್ಮಣೇನ ತಥೋಕ್ತಸ್ತು ರಾಮಃ ಪ್ರಚಲಿತೇಂದ್ರಿಯಃ । ಮಂತ್ರಿಣಃ ಸಮುಪಾನೀಯ ತಥೈವ ಚಪುರೋಧಸಮ್ ॥ ೫ ॥ ಅಬ್ರವೀಚ್ಚ ತದಾ ವೃತ್ತಂ ತೇಷಾಂ ಮಧ್ಯೇಸ ರಾಘವಃ । ದುರ್ವಾಸೋಽಭಿಗಮಂ ಚೈವ ಪ್ರತಿಜ್ಞಾಂತಾಪಸಸ್ಯ ಚ ॥ ೬ ॥ ತಚ್ಛ್ರುತ್ವಾ ಮಂತ್ರಿಣಃ ಸರ್ವೇಸೋಪಾಧ್ಯಾಯಾಃ ಸಮಾಸತ । ವಸಿಷ್ಠಸ್ತು ಮಹಾತೇಜಾವಾಕ್ಯಮೇತದುವಾಚ ಹ ॥ ೭ ॥ ದೃಷ್ಟಮೇತನ್ಮಹಾಬಾಹೋ ಕ್ಷಯಂ ತೇರೋಮಹರ್ಷಣಮ್ । ಲಕ್ಷ್ಮಣೇನ ವಿಯೋಗಶ್ಚ ತವ ರಾಮಮಹಾಯಶಃ ॥ ೮ ॥ ತ್ಯಜೈನಂ ಬಲವಾನ್​ ಕಾಲೋ ಮಾ ಪ್ರತಿಜ್ಞಾಂವೃಥಾ ಕಥಾ । ವಿನಷ್ಟಾಯಾಂ ಪ್ರತಿಜ್ಞಾಯಾಂ ಧರ್ಮೋಽಪಿಚ ಲಯಂ ವ್ರಜೇತ್​ ॥ ೯ ॥ ತತೋ ಧರ್ಮೇ ವಿನಷ್ಟೇ ತುತ್ರೈಲೋಕ್ಯಂ ಸಚರಾಚರಮ್ । ಸದೇವರ್ಷಿಗಣಂ ಸರ್ವಂ ವಿನಶ್ಯೇತ್ತು ನಸಂಶಯಃ ॥ ೧೦ ॥ ಸ ತ್ವಂ ಪುರುಷಶಾರ್ದೂಲ ತ್ರೈಲೋಕ್ಯಸ್ಯಾಭಿಪಾಲನಾತ್​ । ಲಕ್ಷ್ಮಣೇನ ವಿನಾ ಚಾದ್ಯ ಜಗತ್​ ಸ್ವಸ್ಥಂಕುರುಷ್ವ ಹ ॥ ೧೧ ॥ ತೇಷಾಂ ತತ್​ ಸಮವೇತಾನಾಂ ವಾಕ್ಯಂಧರ್ಮಾರ್ಥಸಂಹಿತಮ್ । ಶ್ರುತ್ವಾ ಪರಿಷದೋ ಮಧ್ಯೇ ರಾಮೋಲಕ್ಷ್ಮಣಮಬ್ರವೀತ್​ ॥ ೧೨ ॥ ವಿಸರ್ಜಯೇ ತ್ವಾಂ ಸೌಮಿತ್ರೇ ಮಾಭೂದ್ಧರ್ಮವಿಪರ್ಯಯಃ । ತ್ಯಾಗೋ ವಧೋ ವಾ ವಿಹಿತಃ ಸಾಧೂನಾಂತೂಭಯಂ ಸಮಮ್ ॥ ೧೩ ॥ ರಾಮೇಣ ಭಾಷಿತೇ ವಾಕ್ಯೇ ಬಾಷ್ಪವ್ಯಾಕುಲಿತೇಂದ್ರಿಯಃ । ಲಕ್ಷ್ಮಣಸ್ತ್ವರಿತಂ ಪ್ರಾಯಾತ್​ ಸ್ವಗೃಹಂನ ವಿವೇಶ ಹ ॥ ೧೪ ॥ ಸ ಗತ್ವಾ ಸರಯೂತೀರಮುಪಸ್ಪೃಶ್ಯ ಕೃತಾಂಜಲಿಃ । ನಿಗೃಹ್ಯ ಸರ್ವಸ್ರೋತಾಂಸಿ ನಿಃಶ್ವಾಸಂ ನಮುಮೋಚ ಹ ॥ ೧೫ ॥ ಅನಿಶ್ವಸಂತಂ ಯುಕ್ತಂ ತಂ ಸಶಕ್ರಾಃ ಸಾಪ್ಸರೋಗಣಾಃ । ದೇವಾಃ ಸರ್ಷಿಗಣಾಃ ಸರ್ವೇಪುಷ್ಪೈರಭ್ಯಕಿರಂಸ್ತದಾ ॥ ೧೬ ॥ ಅದೃಶ್ಯಂ ಸರ್ವಮನುಜೈಃ ಸಶರೀರಂಮಹಾಬಲಮ್ । ಪ್ರಗೃಹ್ಯ ಲಕ್ಷ್ಮಣಂ ಶಕ್ರಸ್ತ್ರಿದಿವಂಸಂವಿವೇಶ ಹ ॥ ೧೭ ॥ ತತೋ ವಿಷ್ಣೋಶ್ಚತುರ್ಭಾಗಮಾಗತಂಸುರಸತ್ತಮಾಃ । ದೃಷ್ಟ್ವಾ ಪ್ರಮುದಿತಾಃ ಸರ್ವೇಽಪೂಜಯನ್​ ಸಮಹರ್ಷಯಃ ॥ ೧೮ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡುತ್ತರಶತತಮಃ ಸರ್ಗಃ ಉತ್ತರಕಾಂಡಃ 