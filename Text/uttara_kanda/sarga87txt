ಸಪ್ತಾಶೀತಿತಮಃ ಸರ್ಗಃ - ಇಲಸ್ತ್ರೀತ್ವಪ್ರಾಪ್ತಿಃ ತಚ್ಛ್ರುತ್ವಾ ಲಕ್ಷ್ಮಣೇನೋಕ್ತಂ ವಾಕ್ಯಂವಾಕ್ಯವಿಶಾರದಃ । ಪ್ರತ್ಯುವಾಚ ಮಹಾತೇಜಾಃ ಪ್ರಹಸನ್​ರಾಘವೋ ವಚಃ ॥ ೧ ॥ ಏವಮೇವ ನರಶ್ರೇಷ್ಠ ಯಥಾ ವದಸಿ ಲಕ್ಷ್ಮಣ । ವೃತ್ರಘಾತಮಶೇಷೇಣ ವಾಜಿಮೇಧಫಲಂಚ ಯತ್​ ॥ ೨ ॥ ಶ್ರೂಯತೇ ಹಿ ಪುರಾ ಸೌಮ್ಯ ಕರ್ದಮಸ್ಯಪ್ರಜಾಪತೇಃ । ಪುತ್ರೋ ಬಾಹ್ಲೀಶ್ವರಃ ಶ್ರೀಮಾನಿಲೋನಾಮ ಮಹಾಯಶಾಃ ॥ ೩ ॥ ಸ ರಾಜಾ ಪೃಥಿವೀಂ ಸರ್ವಾಂ ವಶೇ ಕೃತ್ವಾಸುಧಾರ್ಮಿಕಃ । ರಾಜ್ಯಂ ಚೈವ ನರವ್ಯಾಘ್ರ ಪುತ್ರವತ್​ಪರ್ಯಪಾಲಯತ್​ ॥ ೪ ॥ ಸುರೈಶ್ಚಪರಮೋದಾರೈರ್ದೈತೇಯೈಶ್ಚಮಹಾಧನೈಃ । ನಾಗರಾಕ್ಷಸಗಂಧರ್ವೈರ್ಯಕ್ಷೈಶ್ಚಸುಮಹಾತ್ಮಭಿಃ ॥ ೫ ॥ ಪೂಜ್ಯತೇ ನಿತ್ಯಶಃ ಸೌಮ್ಯ ಭಯಾರ್ತೈರಘುನಂದನ । ಅಬಿಭ್ಯಂಶ್ಚ ತ್ರಯೋ ಲೋಕಾಃ ಸರೋಷಸ್ಯ ಮಹಾತ್ಮನಃ ॥ ೬ ॥ ಸ ರಾಜಾ ತಾದೃಶೋ ಹ್ಯಾಸೀದ್ಧರ್ಮೇವೀರ್ಯೇ ಚ ನಿಷ್ಠಿತಃ । ಬುದ್ಧ್ಯಾ ಚ ಪರಮೋದಾರೋಬಾಹ್ಲೀಕೇಶೋ ಮಹಾಯಶಾಃ ॥ ೭ ॥ ಸ ಪ್ರಚಕ್ರೇ ಮಹಾಬಾಹುರ್ಮೃಗಯಾಂರುಚಿರೇ ವನೇ । ಚೈತ್ರೇ ಮನೋರಮೇ ಮಾಸಿ ಸಭೃತ್ಯಬಲವಾಹನಃ ॥ ೮ ॥ ಪ್ರಜಘ್ನೇ ಚ ನೃಪೋಽರಣ್ಯೇಮೃಗಾನ್​ಶತಸಹಸ್ರಶಃ । ಹತ್ವೈವ ತೃಪ್ತಿರ್ನಾಭೂಚ್ಚ ರಾಜ್ಞಸ್ತಸ್ಯ ಮಹಾತ್ಮನಃ ॥ ೯ ॥ ನಾನಾಮೃಗಾಣಾಮಯುತಂ ವಧ್ಯಮಾನಂ ಮಹಾತ್ಮನಾ । ಯತ್ರ ಜಾತೋ ಮಹಾಸೇನಸ್ತಂದೇಶಮುಪಚಕ್ರಮೇ ॥ ೧೦ ॥ ತಸ್ಮಿನ್​ ಪ್ರದೇಶೇ ದೇವೇಶಃ ಶೈಲರಾಜಸುತಾಂ ಹರಃ । ರಮಯಾಮಾಸ ದುರ್ಧರ್ಷಃ ಸರ್ವೈರನುಚರೈಃ ಸಹ ॥ ೧೧ ॥ ಕೃತ್ವಾ ಸ್ತ್ರೀರೂಪಮಾತ್ಮಾನಮುಮೇಶೋಗೋಪತಿಧ್ವಜಃ । ದೇವ್ಯಾಃ ಪ್ರಿಯಚಿಕೀರ್ಷುಃ ಸಂಸ್ತಸ್ಮಿನ್​ಪರ್ವತನಿರ್ಝರೇ ॥ ೧೨ ॥ ಯೇ ತು ತತ್ರ ವನೋದ್ದೇಶೇ ಸತ್ತ್ವಾಃ ಪುರುಷವಾದಿನಃ । ವೃಕ್ಷಾಃ ಪುರುಷನಾಮಾನಸ್ತೇಽಭವಂಸ್ತ್ರೀಜನಾಸ್ತದಾ॥ ೧೩ ॥ ಯಚ್ಚ ಕಿಂಚನ ತತ್​ ಸರ್ವಂ ನಾರೀಸಂಜ್ಞಂಬಭೂವ ಹ । ಏತಸ್ಮಿನ್ನಂತರೇ ರಾಜಾ ಸ ಇಲಃಕರ್ದಮಾತ್ಮಜಃ ॥ ೧೪ ॥ ನಿಘ್ನನ್​ ಮೃಗಸಹಸ್ರಾಣಿ ತಂದೇಶಮುಪಚಕ್ರಮೇ । ಸ ದೃಷ್ಟ್ವಾಸ್ತ್ರೀಕೃತಂ ಸರ್ವಂಸವ್ಯಾಲಮೃಗಪಕ್ಷಿಕಮ್ ॥ ೧೫ ॥ ಆತ್ಮಾನಂ ಸ್ತ್ರೀಕೃತಂ ಚೈವ ಸಾನುಗಂರಘುನಂದನ । ತಸ್ಯ ದುಃಖಂಮಹಚ್ಚಾಸೀದ್​ದೃಷ್ಟ್ವಾತ್ಮಾನಂತಥಾಗತಮ್ ॥ ೧೬ ॥ ಉಮಾಪತೇಶ್ಚ ತತ್​ ಕರ್ಮಜ್ಞಾತ್ವಾ ತ್ರಾಸಮುಪಾಗಮತ್​ । ತತೋ ದೇವಂ ಮಹಾತ್ಮಾನಂ ಶಿತಿಕಂಠಂ ಕಪರ್ದಿನಮ್ ॥ ೧೭ ॥ ಜಗಾಮ ಶರಣಂ ರಾಜಾ ಸಭೃತ್ಯಬಲವಾಹನಃ । ತತಃ ಪ್ರಹಸ್ಯ ವರದಃ ಸಹ ದೇವ್ಯಾ ಮಹೇಶ್ವರಃ ॥ ೧೮ ॥ ಪ್ರಜಾಪತಿಸುತಂ ವಾಕ್ಯಮುವಾಚ ವರದಃ ಸ್ವರಮ್ । ಉತ್ತಿಷ್ಠೋತ್ತಿಷ್ಠ ರಾಜರ್ಷೇ ಕಾರ್ದಮೇಯಮಹಾಬಲ ॥ ೧೯ ॥ ಪುರುಷತ್ವಮೃತೇ ಸೌಮ್ಯ ವರಂವರಯ ಸುವ್ರತ । ತತಃ ಸ ರಾಜಾ ದುಖಾರ್ತಃ ಪ್ರತ್ಯಾಖ್ಯಾತೋಮಹಾತ್ಮನಾ ॥ ೨೦ ॥ ನ ಚ ಜಗ್ರಾಹ ಸ್ತ್ರೀಭೂತೋ ವರಮನ್ಯಂಸುರೋತ್ತಮಾತ್​ । ತತಃ ಶೋಕೇನ ಮಹತಾ ಶೈಲರಾಜಸುತಾಂ ನೃಪಃ ॥ ೨೧ ॥ ಪ್ರಣಿಪತ್ಯ ಹ್ಯುಮಾಂ ದೇವೀಂ ಸರ್ವೇಣೈವಾಂತರಾತ್ಮನಾ । ಈಶೇ ವರಾಣಾಂ ವರದೇ ಲೋಕಾನಾಮಸಿ ಭಾಮಿನೀ ॥ ೨೨ ॥ ಅಮೋಘದರ್ಶನೇ ದೇವಿ ಭಜ ಸೌಮ್ಯೇನಚಕ್ಷುಷಾ । ಹೃದ್ಗತಂ ತಸ್ಯ ರಾಜರ್ಷೇರ್ವಿಜ್ಞಾಯಹರಸಂನಿಧೌ ॥ ೨೩ ॥ ಪ್ರತ್ಯುವಾಚ ಶುಭಂ ವಾಕ್ಯಂ ದೇವೀ ರುದ್ರಸ್ಯ ಸಂಮತಾ । ಅರ್ಧಸ್ಯ ದೇವೋ ವರದೋ ವರಾರ್ಧಸ್ಯ ತವ ಹ್ಯಹಮ್ ॥ ೨೪ ॥ ತಸ್ಮಾದರ್ಥಂ ಗೃಹಾಣ ತ್ವಂಸ್ತ್ರೀಪುಂಸೋರ್ಯಾವದಿಚ್ಛಸಿ । ತದದ್ಭುತತರಂ ಶ್ರುತ್ವಾ ದೇವ್ಯಾ ವರಮನುತ್ತಮಮ್ ॥ ೨೫ ॥ ಸಂಪ್ರಹೃಷ್ಟಮನಾ ಭೂತ್ವಾ ರಾಜಾವಾಕ್ಯಮಥಾಬ್ರವೀತ್​ । ಯದಿ ದೇವಿ ಪ್ರಸನ್ನಾ ಮೇರೂಪೇಣಾಪ್ರತಿಮಾ ಭುವಿ ॥ ೨೬ ॥ ಮಾಸಂ ಸ್ತ್ರೀತ್ವಮುಪಾಸಿತ್ವಾ ಮಾಸಂ ಸ್ಯಾಂಪುರುಷಃ ಪುನಃ । ಈಪ್ಸಿತಂ ತಸ್ಯ ವಿಜ್ಞಾಯ ದೇವೀಸುರುಚಿರಾನನಾ ॥ ೨೭ ॥ ಪ್ರತ್ಯುವಾಚ ಶುಭಂ ವಾಕ್ಯಮೇವಮೇವ ಭವಿಷ್ಯತಿ । ರಾಜನ್​ ಪುರುಷಭೂತಸ್ತ್ವಂ ಸ್ತ್ರೀಭಾವಂನ ಸ್ಮರಿಷ್ಯಸಿ ॥ ೨೮ ॥ ಸ್ತ್ರೀಭೂತಶ್ಚ ಪರಂ ಮಾಸಂ ನ ಸ್ಮರಿಷ್ಯಸಿ ಪೌರುಷಮ್ । ಏವಂ ಸ ರಾಜಾ ಪುರುಷೋ ಮಾಸಂಭೂತ್ವಾಥ ಕಾರ್ದಮಿಃ ॥ ೨೯ ॥ ತ್ರೈಲೋಕ್ಯಸುಂದರೀ ನಾರೀಮಾಸಮೇಕಮಿಲಾಭವತ್​ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಾಶೀತಿತಮಃ ಸರ್ಗಃ ಉತ್ತರಕಾಂಡಃ 