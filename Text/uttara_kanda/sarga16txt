ಷೋಡಶಃ ಸರ್ಗಃ - ರಾವಣನಾಮಪ್ರಾಪ್ತಿಃ ಸ ಜಿತ್ವಾ ಧನದಂ ರಾಮ ಭ್ರಾತರಂರಾಕ್ಷಸಾಧಿಪಃ । ಮಹಾಸೇನಪ್ರಸೂತಿಂ ತದ್ಯಯೌಶರವಣಂ ಮಹತ್​ ॥ ೧ ॥ ಅಥಾಪಶ್ಯದ್ದಶಗ್ರೀವೋ ರೌಕ್ಮಂ ಶರವಣಂಮಹತ್​ । ಗಭಸ್ತಿಜಾಲಸಂವೀತಂ ದ್ವಿತೀಯಮಿವಭಾಸ್ಕರಮ್ ॥ ೨ ॥ ಸ ಪರ್ವತಂ ಸಮಾರುಹ್ಯ ಕಂಚಿದ್ರಮ್ಯವನಾಂತರಮ್ । ಅಪಶ್ಯತ್​ ಪುಷ್ಪಕಂ ತತ್ರ ರಾಮವಿಷ್ಟಂಭಿತಂ ತದಾ ॥ ೩ ॥ ವಿಷ್ಟಬ್ಧಂ ಪುಷ್ಪಕಂ ದೃಷ್ಟ್ವಾ ಹ್ಯಗಮಂಕಾಮಗಂ ಕೃತಮ್ । ಅಚಿಂತಯದ್ರಾಕ್ಷಸೇಂದ್ರಃ ಸಚಿವೈಸ್ತೈಃಸಮಾವೃತಃ ॥ ೪ ॥ ಕಿಂ ನಿಮಿತ್ತಂ ಚೇಚ್ಛಯಾ ಮೇ ನೇದಂಗಚ್ಛತಿ ಪುಷ್ಪಕಮ್ । ಪರ್ವತಸ್ಯೋಪರಿಸ್ಥಸ್ಯ ಕರ್ಮೇದಂಕಸ್ಯಚಿದ್ಭವೇತ್​ ॥ ೫ ॥ ತತೋಽಬ್ರವೀತ್ತದಾ ರಾಮ ಮಾರೀಚೋ ಬುದ್ಧಿಕೋವಿದಃ । ನೇದಂ ನಿಷ್ಕಾರಣಂ ರಾಜನ್​ ಪುಷ್ಪಕಂ ಯನ್ನಗಚ್ಛತಿ ॥ ೬ ॥ ಅಥವಾ ಪುಷ್ಪಕಮಿದಂಧನಧಾನ್ನಾನ್ನವಾಹನಮ್ । ಅತೋ ನಿಃಸ್ಪಂದಮಭವದ್ಧನಾಧ್ಯಕ್ಷವಿನಾಕೃತಮ್॥ ೭ ॥ ಇತಿ ವಾಕ್ಯಾಂತರೇ ತಸ್ಯ ಕರಾಲಃ ಕೃಷ್ಣಪಿಂಗಲಃ । ವಾಮನೋ ವಿಕಟೋ ಮುಂಡೀ ನಂದೀ ಪ್ರಹ್ವಭುಜೋ ಬಲೀ ॥ ೮ ॥ ತತಃ ಪಾರ್ಶ್ವಮುಪಾಗಮ್ಯ ಭವಸ್ಯಾನುಚರೋಽಬ್ರವೀತ್​ । ನಂದೀಶ್ವರೋ ವಚಶ್ಚೇದಂರಾಕ್ಷಸೇಂದ್ರಮಶಂಕಿತಃ ॥ ನಿವರ್ತಸ್ಯ ದಶಗ್ರೀವ ಶೈಲೇ ಕ್ರೀಡತಿಶಂಕರಃ । ಸುಪರ್ಣನಾಗಯಕ್ಷಾಣಾಂದೇವಗಂಧರ್ವರಕ್ಷಸಾಮ್ ॥ ೧೦ ॥ ಸರ್ವೇಷಾಮೇವ ಭೂತಾನಾಮಗಮ್ಯಃ ಪರ್ವತಃ ಕೃತಃ । ತನ್ನಿವರ್ತಸ್ಯ ದುರ್ಬುದ್ಧೇ ಮಾವಿನಾಶಮವಾಪ್ಸ್ಯಸಿ ॥ ೧೧ ॥ ಇತಿ ನಂದಿವಚಃ ಶ್ರುತ್ವಾ ಕ್ರೋಧಾತ್​ ಕಂಪಿತಕುಂಡಲಃ । ರೋಷಾತ್ತು ತಾಮ್ರನಯನಃಪುಷ್ಪಕಾದವರುಹ್ಯ ಸಃ ॥ ೧೨ ॥ ಕೋಽಯಂ ಶಂಕರ ಇತ್ಯುಕ್ತ್ವಾಶೈಲಮೂಲಮುಪಾಗತಃ । ಸೋಽಪಶ್ಯನ್ನಂದಿನಂ ತತ್ರದೇವಸ್ಯಾದೂರತಃ ಸ್ಥಿತಮ್ ॥ ೧೩ ॥ ದೀಪ್ತಂ ಶೂಲಮವಷ್ಟಭ್ಯ ದ್ವಿತೀಯಮಿವಶಂಕರಮ್ । ತಂ ದೃಷ್ಟ್ವಾವಾನರಮುಖಮವಜ್ಞಾಯಸ ರಾಕ್ಷಸಃ ॥ ೧೪ ॥ ಪ್ರಹಾಸಂ ಮುಮುಚೇ ತತ್ರ ಸತೋಯಇವ ತೋಯದಃ । ತಂ ಕ್ರುದ್ಧೋ ಭಗವಾನ್ನಂದೀ ಶಂಕರಸ್ಯಾಪರಾ ತನುಃ ॥ ೧೫ ॥ ಅಬ್ರವೀತ್ತತ್ರ ತದ್ರಕ್ಷೋದಶಾನನಮುಪಸ್ಥಿತಮ್ । ಯಸ್ಮಾದ್ವಾನರರೂಪಂ ಮಾಮವಜ್ಞಾಯದಶಾನನ ॥ ೧೬ ॥ ಅಶನೀಪಾತಸಂಕಾಶಮುಪಹಾಸಂಪ್ರಮುಕ್ತವಾನ್​ । ತಸ್ಮಾನ್ಮದ್ರೂಪಸಂಪನ್ನಾ ಮದ್ವೀರ್ಯಸಮತೇಜಸಃ ॥ ೧೭ ॥ ಉತ್ಪತ್ಸ್ಯಂತಿವಧಾರ್ಥಂ ಹಿ ಕುಲಸ್ಯ ತವವಾನರಾಃ । ನಖದಂಷ್ಟ್ರಾಯುಧಾಃ ಕ್ರೂರಾಮನಃಸಂಪಾತರಂಹಸಃ ॥ ೧೮ ॥ ಯುದ್ಧೋನ್ಮತ್ತಾ ಬಲೋದ್ರಿಕ್ತಾಃ ಶೈಲಾಇವ ವಿಸರ್ಪಿಣಃ । ತೇ ತವ ಪ್ರಬಲಂ ದರ್ಪಮುತ್ಸೇಧಂ ಚಪೃಥಗ್ವಿಧಮ್ ॥ ೧೯ ॥ ವ್ಯಪನೇಷ್ಯಂತಿ ಸಂಭೂಯಸಹಾಮಾತ್ಯಸುತಸ್ಯ ಚ । ಕಿಂ ತ್ವಿದಾನೀಂ ಮಯಾ ಶಕ್ಷ್ಯಂ ಹಂತುಂತ್ವಾಂ ಹೇ ನಿಶಾಚರ ॥ ೨೦ ॥ ನ ಹಂತವ್ಯೋ ಹತಸ್ತ್ವಂಹಿ ಪೂರ್ವಮೇವಸ್ವಕರ್ಮಭಿಃ । ಇತ್ಯುದೀರಿತವಾಕ್ಯೇ ತು ದೇವೇ ತಸ್ಮಿನ್​ಮಹಾತ್ಮನಿ ॥ ೨೧ ॥ ದೇವದುಂದುಭಯೋ ನೇದುಃ ಪುಷ್ಪವೃಷ್ಟಿಶ್ಚ ಖಾಚ್ಚ್ಯುತಾ । ಅಚಿಂತಯಿತ್ವಾ ಸ ತದಾ ನಂದಿವಾಕ್ಯಂ ಮಹಾಬಲಃ॥ ೨೨ ॥ ಪರ್ವತಂ ತು ಸಮಾಸಾದ್ಯ ವಾಕ್ಯಮಾಹದಶಾನನಃ ।ಪುಷ್ಪಕಸ್ಯ ಗತಿಶ್ಛಿನ್ನಾ ಯತ್ಕೃತೇಮಮ ಗಚ್ಛತಃ ॥ ೨೩ ॥ ತಮಿಮಂ ಶೈಲಮುನ್ಮೂಲಂ ಕರೋಮಿತವ ಗೋಪತೇ । ಕೇನ ಪ್ರಭಾವೇಣ ಭವೋ ನಿತ್ಯಂ ಕ್ರೀಡತಿರಾಜವತ್​ ॥ ೨೪ ॥ ವಿಜ್ಞಾತವ್ಯಂ ನ ಜಾನೀತೇ ಭಯಸ್ಥಾನಮುಪಸ್ಥಿತಮ್ । ಏವಮುಕತ್ತ್ವಾ ತತೋ ರಾಮ ಭುಜಾನ್​ವಿಕ್ಷಿಪ್ಯ ಪರ್ವತೇ ॥ ೨೫ ॥ ತೋಲಯಾಮಾಸ ತಂ ಶೈಲಂ ಸ ಶೈಲಃ ಸಮಕಂಪತ । ಚಾಲನಾತ್​ ಪರ್ವತಸ್ಯೈವ ಗಣಾ ದೇವಸ್ಯಕಂಪಿತಾಃ ॥ ೨೬ ॥ ಚಚಾಲ ಪಾರ್ವತೀ ಚಾಪಿ ತದಾಶ್ಲಿಷ್ಟಾ ಮಹೇಶ್ವರಮ್ । ತತೋ ರಾಮ ಮಹಾದೇವೋ ದೇವಾನಾಂಪ್ರವರೋ ಹರಃ ॥ ೨೭ ॥ ಪಾದಾಂಗುಷ್ಠೇನ ತಂ ಶೈಲಂಪೀಡಯಾಮಾಸ ಲೀಲಯಾ । ಪೀಡಿತಾಸ್ತು ತತಸ್ತಸ್ಯ ಶೈಲಸ್ಯಾಧೋಗತಾಭುಜಾಃ ॥ ೨೮ ॥ ವಿಸ್ಮಿತಾಶ್ಚಾಭವಂಸ್ತತ್ರ ಸಚಿವಾಸ್ತಸ್ಯ ರಕ್ಷಸಃ । ರಕ್ಷಸಾ ತೇನ ರೋಷಾಚ್ಚ ಭುಜಾನಾಂಪೀಡನಾತ್ತದಾ ॥ ೨೯ ॥ ಮುಕ್ತೋ ವಿರಾವಃ ಸಹಸಾ ತ್ರೈಲೋಕ್ಯಂಯೇನ ಕಂಪಿತಮ್ । ಮೇನಿರೇ ವಜ್ರನಿಷ್ಪೇಷಂ ತಸ್ಯಾಮಾತ್ಯಾ ಯುಗಕ್ಷಯೇ ॥ ೩೦ ॥ ತದಾ ವರ್ತ್ಮಸ್ಥಚಲಿತಾ ದೇವಾಇಂದ್ರಪುರೋಗಮಾಃ । ಸಮುದ್ರಾಶ್ಚಾಪಿ ಸಂಕ್ಷುಬ್ಧಾಶ್ಚಲಿತಾಶ್ಚಾಪಿಪರ್ವತಾಃ ॥ ೩೧ ॥ ಯಕ್ಷಾ ವಿದ್ಯಾಧರಾಃ ಸಿದ್ಧಾಃ ಕಿಮೇತದಿತಿಚಾಬ್ರುವನ್​ । ಅಥ ತೇ ಮಂತ್ರಿಣಸ್ತಸ್ಯ ವಿಕ್ರೋಶಂತಮಥಾಽಬ್ರುವನ್​ ॥ ೩೨ ॥ ತೋಷಯಸ್ವ ಮಹಾದೇವಂನೀಲಕಂಠಮುಮಾಪತಿಮ್ । ತಮೃತೇ ಶರಣಂ ನಾನ್ಯಂಪಶ್ಯಾಮೋಽತ್ರ ದಶಾನನ ॥ ೩೩ ॥ ಸ್ತುತಿಭಿಃ ಪ್ರಣತೋ ಭೂತ್ವಾ ತಮೇವಶರಣಂ ವ್ರಜ । ಕೃಪಾಲುಃ ಶಂಕರಸ್ತುಷ್ಟಃ ಪ್ರಸಾದಂತೇ ವಿಧಾಸ್ಯತಿ ॥ ೩೪ ॥ ಏವಮುಕ್ತಸ್ತದಾಮಾತ್ಯೈಸ್ತುಷ್ಟಾವವೃಷಭಧ್ವಜಮ್ । ಸಾಮಭಿರ್ವಿವಿಧೈಃ ಸ್ತೋತ್ರೈಃ ಪ್ರಣಮ್ಯಸ ದಶಾನನಃ ॥ ೩೫ ॥ ಸಂವತ್ಸರಸಹಸ್ರಂ ತು ರುದತೋರಕ್ಷಸೋ ಗತಮ್ । ತತಃ ಪ್ರೀತೋ ಮಹಾದೇವಃ ಶೈಲಾಗ್ರೇವಿಷ್ಠಿತಃ ಪ್ರಭುಃ ॥ ೩೬ ॥ ಮುಕ್ತ್ವಾ ಚಾಸ್ಯ ಭುಜಾನ್​ ರಾಮ ಪ್ರಾಹವಾಕ್ಯಂ ದಶಾನನಮ್ । ಪ್ರೀತೋಽಸ್ಮಿ ತವ ವೀರ್ಯಸ್ಯ ಶೌಂಡೀರ್ಯಾಚ್ಚ ದಶಾನನ ॥ ೩೭ ಶೈಲಾಕ್ರಾಂತೇನ ಯೋ ಮುಕ್ತಸ್ತ್ವಯಾ ರಾವಃ ಸುದಾರುಣಃ । ಯಸ್ಮಾಲ್ಲೋಕತ್ರಯಂ ಚೈತದ್ರಾವಿತಂಭಯಮಾಗತಮ್ ॥ ೩೮ ॥ ತಸ್ಮಾತ್ತ್ವಂ ರಾವಣೋ ನಾಮ ನಾಮ್ನಾ ರಾಜನ್​ ಭವಿಷ್ಯಸಿ । ದೇವತಾ ಮಾನುಷಾ ಯಕ್ಷಾ ಯೇ ಚಾನ್ಯೇಜಗತೀತಲೇ ॥ ೩೯ ॥ ಏವಂ ತ್ವಾಮಭಿಧಾಸ್ಯಂತಿ ರಾವಣಂಲೋಕರಾವಣಮ್ । ಗಚ್ಛ ಪೌಲಸ್ತ್ಯ ವಿಷ್ರಬ್ಧಂ ಪಥಾ ಯೇನತ್ವಮಿಚ್ಛಸಿ ॥ ೪೦ ॥ ಮಯಾ ಚೈವಾಭ್ಯನುಜ್ಞಾತೋ ರಾಕ್ಷಸಾಧಿಪ ಗಮ್ಯತಾಮ್ । ಏವಮುಕ್ತಸ್ತು ಲಂಕೇಶಃ ಶಂಭುನಾಸ್ವಯಮಬ್ರವೀತ್​ ॥ ೪೧ ॥ ಪ್ರೀತೋ ಯದಿ ಮಹಾದೇವ ವರಂ ಮೇದೇಹಿ ಯಾಚತಃ । ಅವಧ್ಯತ್ವಂ ಮಯಾ ಪ್ರಾಪ್ತಂ ದೇವಗಂಧರ್ವದಾನವೈಃ ॥ ೪೨ ॥ ರಾಕ್ಷಸೈರ್ಗುಹ್ಯಕೈರ್ನಾಗೈರ್ಯೇ ಚಾನ್ಯೇಬಲವತ್ತರಾಃ । ಮಾನುಷಾನ್ನ ಗಣೇ ದೇವ ಸ್ವಲ್ಪಾಸ್ತೇಮಮ ಸಂಮತಾಃ ॥ ೪೩ ॥ ದೀರ್ಘಮಾಯುಶ್ಚ ಮೇ ಪ್ರಾಪ್ತಂ ಬ್ರಹ್ಮಣಸ್ತ್ರಿಪುರಾಂತಕಃ । ವಾಂಛಿತಂ ಚಾಯುಷಃ ಶೇಷಂ ಶಸ್ತ್ರಂತ್ವಂ ಚ ಪ್ರಯಚ್ಛ ಮೇ ॥ ೪೪ ॥ ಏವಮುಕ್ತಸ್ತತಸ್ತೇನ ರಾವಣೇನ ಸಶಂಕರಃ । ದದೌ ಖಡ್ಗಂ ಮಹಾದೀಪ್ತಂ ಚಂದ್ರಹಾಸಮಿತಿಶ್ರುತಮ್ ॥ ೪೫ ॥ ಆಯುಷಶ್ಚಾವಾಶೇಷಂ ಚ ದದೌಭೂತಪತಿಸ್ತದಾ । ದತ್ತ್ವೋವಾಚ ತತಃ ಶಂಭುರ್ನಾವಜ್ಞೇಯಮಿದಂ ತ್ವಯಾ ॥ ೪೬ ॥ ಅವಜ್ಞಾತಂ ಯದಿ ಹಿ ತೇ ಮಾಮೇವೈಷ್ಯತ್ಯಸಂಶಯಃ । ಏವಂ ಮಹೇಶ್ವರೇಣೈವ ಕೃತನಾಮಾ ಸರಾವಣಃ ॥ ೪೭ ॥ ಅಭಿವಾದ್ಯ ಮಹಾದೇವಮಾರುರೋಹಾಥಪುಷ್ಪಕಮ್ । ತತೋ ಮಹೀತಲೇ ರಾಮ ಪರಿಚಕ್ರಾಮರಾವಣಃ ॥ ೪೮ ॥ ಕ್ಷತ್ರಿಯಾನ್​ ಸುಮಹಾವೀರ್ಯಾನ್​ಬಾಧಮಾನ ಇತಸ್ತತಃ । ಕೇಚಿತ್ತೇಜಸ್ವಿನಃ ಶೂರಾಃ ಕ್ಷತ್ತ್ರಿಯಾಯುದ್ಧದುರ್ಮದಾಃ ॥ ೪೯ ॥ ತಚ್ಛಾಸನಮಕುರ್ವಂತೋ ವಿನೇಶುಃಸಪರಿಚ್ಛದಾಃ । ಅಪರೇ ದುರ್ಜಯಂ ರಕ್ಷೋ ಜಾನಂತಃ ಪ್ರಾಜ್ಞಸಂಮತಾಃ ॥ ೫೦ ॥ ಜಿತಾಃ ಸ್ಮ ಇತ್ಯಭಾಷಂತ ರಾಕ್ಷಸಂಬಲದರ್ಪಿತಮ್ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷೋಡಶಃ ಸರ್ಗಃ ಉತ್ತರಕಾಂಡಃ 