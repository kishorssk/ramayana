ಸಪ್ತಚತ್ವಾರಿಂಶಃ ಸರ್ಗಃ - ರಾಮಶಾಸನಕಥನಮ್ ಅಥ ನಾವಂ ಸುವಿಸ್ತೀರ್ಣಾಂ ನೈಷಾದೀಂರಾಘವಾನುಜಃ । ಆರುರೋಹ ಸಮಾಯುಕ್ತಾಂಪೂರ್ವಮಾರೋಪ್ಯ ಮೈಥಿಲೀಮ್ ॥ ೧ ॥ ಸುಮಂತ್ರಂ ಚೈವ ಸರಥಂಸ್ಥೀಯತಾಮಿತಿ ಲಕ್ಷ್ಮಣಃ । ಉವಾಚ ಶೋಕಸಂತಪ್ತಃ ಪ್ರಯಾಹೀತಿ ಚನಾವಿಕಮ್ ॥ ೨ ॥ ತತಸ್ತೀರಮುಪಾಗಮ್ಯ ಭಾಗೀರಥ್ಯಾಃ ಸಲಕ್ಷ್ಮಣಃ । ಉವಾಚ ಮೈಥಿಲೀಂ ವಾಕ್ಯಂಪ್ರಾಂಜಲಿರ್ಬಾಷ್ಪಸಂಪ್ಲುತಃ ॥ ೩ ॥ ಹೃದ್ಗತಂ ಮೇ ಮಹಚ್ಛಲ್ಯಂ ಯಸ್ಮಾದಾರ್ಯೇಣ ಧೀಮತಾ । ಅಸ್ಮಿನ್ನಿಮಿತ್ತೇ ವೈದೇಹೀ ಲೋಕಸ್ಯ ವಚನೀಕೃತಃ ॥ ೪ ॥ ಶ್ರೇಯೋ ಹಿ ಮರಣಂ ಮೇಽದ್ಯ ಮೃತ್ಯುವಾನ್​ ಯತ್ಪರಂ ಭವೇತ್​ । ನ ಚಾಸ್ಮಿನ್ನೀದೃಶೇ ಕಾರ್ಯೇ ನಿಯೋಜ್ಯೋ ಲೋಕನಿಂದಿತೇ ॥ ೫ ॥ ಪ್ರಸೀದ ಚ ನ ಮೇ ಪಾಪಂ ಕರ್ತುಮರ್ಹಸಿ ಶೋಭನೇ । ಇತ್ಯಂಜಲಿಕೃತೋ ಭೂಮೌ ನಿಪಪಾತ ಸಲಕ್ಷ್ಮಣಃ ॥ ೬ ॥ ರುದಂತಂ ಪ್ರಾಂಜಲಿಂ ದೃಷ್ಟ್ವಾಕಾಂಕ್ಷಂತಂ ಮೃತ್ಯುಮಾತ್ಮನಃ । ಮೈಥಿಲೀ ಭೃಶಸಂವಿಗ್ನಾ ಲಕ್ಷ್ಮಣಂವಾಕ್ಯಮಬ್ರವೀತ್​ ॥ ೭ ॥ ಕಿಮಿದಂ ನಾವಗಚ್ಛಾಮಿ ಬ್ರೂಹಿ ತತ್ತ್ವೇನಲಕ್ಷ್ಮಣ । ಪಶ್ಯಾಮಿ ತ್ವಾಂ ನ ಸ್ವಸ್ಥಮಪಿ ಕ್ಷೇಮಂಮಹೀಪತೇಃ ॥ ೮ ॥ ಶಾಪಿತೋಽಸಿ ನರೇಂದ್ರೇಣ ಯತ್ತ್ವಂಸಂತಾಪಮಾಗತಃ । ತದ್ಬ್ರೂಯಾಃ ಸಂನಿಧೌಮಹ್ಯಮಹಮಾಜ್ಞಾಪಯಾಮಿ ತೇ ॥ ೯ ॥ ವೈದೇಹ್ಯಾ ಚೋದ್ಯಮಾನಸ್ತು ಲಕ್ಷ್ಮಣೋ ದೀನಚೇತನಃ । ಅವಾಙ್ಮುಖೋ ಬಾಷ್ಪಕಲಂವಾಕ್ಯಮೇತದುವಾಚ ಹ ॥ ೧೦ ॥ ಶ್ರುತ್ವಾ ಪರಿಷದೋ ಮಧ್ಯೇ ಹ್ಯಪವಾದಂಸುದಾರುಣಮ್ । ಪುರೇ ಜನಪದೇ ಚೈವ ತ್ವತ್ಕೃತೇಜನಕಾತ್ಮಜೇ ॥ ೧೧ ॥ ರಾಮಃ ಸಂತಪ್ತಹೃದಯೋ ಮಾಂನಿವೇದ್ಯ ಗೃಹಂ ಗತಃ । ನ ತಾನಿ ವದನೀಯಾನಿ ಮಯಾ ದೇವಿ ತವಾಗ್ರತಃ ॥ ೧೨ ॥ ಯಾನಿ ರಾಜ್ಞಾ ಹೃದಿ ನ್ಯಸ್ತಾನ್ಯಮರ್ಷಾತ್​ಪೃಷ್ಠತಃ ಕೃತಃ । ಸಾ ತ್ವಂ ತ್ಯಕ್ತ್ವಾ ನೃಪತಿನಾ ನಿರ್ದೋಷಾಮಮ ಸಂನಿಧೌ ॥ ೧೩ ॥ ಪೌರಾಪವಾದಭೀತೇನ ಗ್ರಾಹ್ಯಂ ದೇವಿ ನತೇಽನ್ಯಥಾ । ಆಶ್ರಮಾಂತೇಷು ಚ ಮಯಾ ತ್ಯಕ್ತವ್ಯಾ ತ್ವಂ ಭವಿಷ್ಯಸಿ ॥ ೧೪ ॥ ರಾಜ್ಞಃ ಶಾಸನಮಾಜ್ಞಾಯ ತವೇದಂ ಕಿಲ ದೌರ್ಹೃದಮ್ । ತದೇತಜ್ಜಾಹ್ನವೀತೀರೇ ಬ್ರಹ್ಮರ್ಷೀಣಾಂತಪೋವನಮ್ ॥ ೧೫ ॥ ಪುಣ್ಯಂ ಚ ರಮಣೀಯಂ ಚ ಮಾ ವಿಷಾದಂಕೃಥಾಃ ಶುಭೇ । ರಾಜ್ಞೋ ದಶರಥಸ್ಯೇಷ್ಟಃ ಪಿತುರ್ಮೇಮುನಿಪುಂಗವಃ ॥ ೧೬ ॥ ಸಖಾ ಪರಮಕೋ ವಿಪ್ರೋ ವಾಲ್ಮೀಕಿಃ ಸುಮಹಾಯಶಾಃ । ಪಾದಾಚ್ಛಾಯಾಮುಪಾಗಮ್ಯ ಸುಖಮಸ್ಯ ಮಹಾತ್ಮನಃ ॥ ೧೭ ॥ ಉಪವಾಸಪರೈಕಾಗ್ರಾ ವಸ ತ್ವಂಜನಕಾತ್ಮಜೇ । ಪವಿತ್ರತಾತ್ವಮಾಸ್ಥಾಯ ರಾಮಂ ಕೃತ್ವಾಸದಾ ಹೃದಿ ॥ ೧೮ ॥ ಶ್ರೇಯಸ್ತೇ ಪರಮಂ ದೇವಿ ತಥಾ ಕೃತ್ವಾಭವಿಷ್ಯತಿ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 