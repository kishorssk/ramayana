ಸಪ್ತತ್ರಿಂಶಃ ಸರ್ಗಃ - ಪೌರೋಪಸ್ಥಾನಮ್ ಅಭಿಷಿಕ್ತೇ ತು ಕಾಕುತ್ಸ್ಥೇ ಧರ್ಮೇಣವಿದಿತಾತ್ಮನಿ । ವ್ಯತೀತಾ ಯಾ ನಿಶಾ ಪೂರ್ವಾ ಪೌರಾಣಾಂಹರ್ಷವರ್ಧನೀ ॥ ೧ ॥ ತಸ್ಯಾಂ ರಜನ್ಯಾಂ ವ್ಯುಷ್ಟಾಯಾಂಪ್ರಾತರ್ನೃಪತಿಬೋಧಕಾಃ । ವಂದಿನಃ ಸಮುಪಾತಿಷ್ಠನ್​ ಸೌಮ್ಯಾ ನೃಪತಿವೇಶ್ಮನಿ ॥ ೨ ॥ ತೇ ರಕ್ತಕಂಠಿನಃ ಸರ್ವೇ ಕಿನ್ನರಾ ಇವಶಿಕ್ಷಿತಾಃ । ತುಷ್ಟುವುರ್ನೃಪತಿಂ ವೀರಂ ಯಥಾವತ್​ಸಂಪ್ರಹರ್ಷಿಣಃ ॥ ೩ ॥ ವೀರ ಸೌಮ್ಯ ಪ್ರಬುಧ್ಯಸ್ಯ ಕೌಸಲ್ಯಾಪ್ರೀತಿವರ್ಧನ । ಜಗದ್ಧಿ ಸರ್ವಂ ಸ್ಪಪಿತಿ ತ್ವಯಿ ಸುಪ್ತೇ ನರಾಧಿಪ ॥ ೪ ॥ ವಿಕ್ರಮಸ್ತೇ ಯಥಾ ವಿಷ್ಣೋ ರೂಪಂಚೈವಾಶ್ಚಿನೋರಿವ । ಬುದ್ಧ್ಯಾ ಬೃಹಸ್ಪತೇಸ್ತುಲ್ಯಃಪ್ರಜಾಪತಿಸಮೋ ಹ್ಯಸಿ ॥ ೫ ॥ ಕ್ಷಮಾ ತೇ ಪೃಥಿವೀತುಲ್ಯಾ ತೇಜಸಾಭಾಸ್ಕರೋಪಮಃ । ವೇಗಸ್ತೇ ವಾಯುನಾ ತುಲ್ಯೋಗಾಂಭೀರ್ಯಮುದಧೇರಿವ ॥ ೬ ॥ ಅಪ್ರಕಂಪ್ಯೋ ಯಥಾ ಸ್ಥಾಣುಶ್ಚಂದ್ರೇಸೌಮ್ಯತ್ವಮೀದೃಶಮ್ । ನೇದೃಶಾಃ ಪಾರ್ಥಿವಾಃ ಪೂರ್ವಂ ಭವಿತಾರೋನರಾಧಿಪ ॥ ೭ ॥ ಯಥಾ ತ್ವಮತಿದುರ್ಧರ್ಷೋಧರ್ಮನಿತ್ಯಃ ಪ್ರಜಾಹಿತಃ । ನ ತ್ವಾಂ ಜಹಾತಿ ಕೀರ್ತಿಶ್ಚ ಲಕ್ಷ್ಮೀಶ್ಚಪುರುಷರ್ಷಭ ॥ ೮ ॥ ಶ್ರೀಶ್ಚ ಧರ್ಮಶ್ಚ ಕಾಕುತ್ಸ್ಥತ್ವಯಿ ನಿತ್ಯಂ ಪ್ರತಿಷ್ಠಿತೌ । ಏತಾಶ್ಚಾನ್ಯಾಶ್ಚ ಮಧುರಾ ವಂದಿಭಿಃಪರಿಕೀರ್ತಿತಾಃ ॥ ೯ ॥ ಸೂತಾಶ್ಚ ಸಂಸ್ತವೈರ್ದಿವ್ಯೈರ್ಬೋಧಯಂತಿ ಸ್ಮ ರಾಘವಮ್ । ಸ್ತುತಿಭಿಃ ಸ್ತೂಯಮಾನಾಭಿಃ ಪ್ರತ್ಯಬುಧ್ಯತ ರಾಘವಃ ॥ ೧೦ ॥ ಸ ತದ್ವಿಹಾಯ ಶಯನಂಪಾಂಡರಾಚ್ಛಾದನಾಸ್ತೃತಮ್ । ಉತ್ತಸ್ಥೌ ನಾಗಶಯನಾದ್ಧರಿರ್ನಾರಾಯಣೋ ಯಥಾ॥ ೧೧ ॥ ಸನುತ್ಥಿತಂ ಮಹಾತ್ಮಾನಂ ಪ್ರಹ್ವಾಃ ಪ್ರಾಂಜಲಯೋ ನರಾಃ । ಸಲಿಲಂ ಭಾಜನೈಃ ಶುಭ್ರೈರುಪತಸ್ಥುಃ ಸಹಸ್ರಶಃ ॥ ೧೨ ॥ ಕೃತೋದಕಃ ಶುಚಿರ್ಭೂತ್ವಾ ಕಾಲೇ ಹುತಹುತಾಶನಃ । ದೇವಾಗಾರಂ ಜಗಾಮಾಶುಪುಣ್ಯಮಿಕ್ಷ್ವಾಕುಸೇವಿತಮ್ ॥ ೧೩ ॥ ತತ್ರ ದೇವಾನ್​ ಪಿತೄನ್​ ವಿಪ್ರಾನರ್ಚಯಿತ್ವಾಯಥಾವಿಧಿ । ಬಾಹ್ಯಕಕ್ಷಾಂತರಂ ರಾಮೋ ನಿರ್ಜಗಾಮಜನೈರ್ವೃತಃ ॥ ೧೪ ॥ ಉಪತಸ್ಥುರ್ಮಹಾತ್ಮಾನೋ ಮಂತ್ರಿಣಃಸಪುರೋಹಿತಾಃ । ವಸಿಷ್ಠಪ್ರಮುಖಾಃ ಸರ್ವೇ ದೀಪ್ಯಮಾನಾಇವಾಗ್ನಯಃ ॥ ೧೫ ॥ ಕ್ಷತ್ತ್ರಿಯಾಶ್ಚ ಮಹಾತ್ಮಾನೋನಾನಾಜನಪದೇಶ್ವರಾಃ । ರಾಮಸ್ಯೋಪಾವಿಶನ್​ ಪಾರ್ಶೆ್ವÃಶಕ್ರಸ್ಯೇವ ಯಥಾಮರಾಃ ॥ ೧೬ ॥ ಭರತೋ ಲಕ್ಷ್ಮಣಶ್ಚಾತ್ರಶತ್ರುಘ್ನಶ್ಚ ಮಹಾಯಶಾಃ । ಉಪಾಸಾಂಚಕ್ರಿರೇ ಹೃಷ್ಟಾ ವೇದಾಸ್ತ್ರಯಇವಾಧ್ವರಮ್ ॥ ೧೭ ॥ ಯಾತಾಃ ಪ್ರಾಂಜಲಯೋ ಭೂತ್ವಾ ಕಿಂಕರಾಮುದಿತಾನನಾಃ । ಮುದಿತಾ ನಾಮ ಪಾರ್ಶ್ವಸ್ಥಾ ಬಹವಃ ಸಮುಪಾವಿಶನ್​ ॥ ೧೮ ॥ ವಾನರಾಶ್ಚ ಮಹಾವೀರ್ಯಾ ವಿಂಶಂತಿಃ ಕಾಮರೂಪಿಣಃ । ಸುಗ್ರೀವಪ್ರಮುಖಾ ರಾಮಮುಪಾಸಂತೇಮಹೌಜಸಃ ॥ ೧೯ ॥ ವಿಭೀಷಣಶ್ಚ ರಕ್ಷೋಭಿಶ್ಚತುರ್ಭಿಃ ಪರಿವಾರಿತಃ । ಉಪಾಸತೇ ಮಹಾತ್ಮಾನಾಂ ಧನೇಶಮಿವಗುಹ್ಯಕಾಃ ॥ ೨೦ ॥ ತಥಾ ನಿಗಮವೃದ್ಧಾಶ್ಚ ಕುಲೀನಾ ಯೇ ಚ ಮಾನವಾಃ । ಶಿರಸಾ ವಂದ್ಯ ರಾಜಾನಮುಪಾಸಮತೇವಿಚಕ್ಷಣಾಃ ॥ ೨೧ ॥ ತಥಾ ಪರಿವೃತೋ ರಾಜಾ ಶ್ರೀಮದ್ಭಿರ್ಋಷಿಭಿರ್ವೃತಃ । ರಾಜಭಿಶ್ಚ ಮಹಾವೀರ್ಯೈರ್ವಾನರೈಶ್ಚಸರಾಕ್ಷಸೈಃ ॥ ೨೨ ॥ ಯಥಾ ದೇವೇಶ್ವರೋ ನಿತ್ಯಮೃಷಿಭಿಃ ಸಮುಪಾಸ್ಯತೇ । ಅಧಿಕಸ್ತೇನ ರೂಪೇಣ ಸಹಸ್ರಾಕ್ಷಾದ್ವಿರೋಚತೇ ॥ ೨೩ ॥ ತೇಷಾಂ ಸಮುಪವಿಷ್ಟಾನಾಂ ತಾಸ್ತಾಃ ಸುಮಧುರಾಃ ಕಥಾಃ । ಕಥ್ಯಂತೇ ಧರ್ಮಸಂಯುಕ್ತಾಃ ಪುರಾಣಜ್ಞೈರ್ಮಹಾತ್ಮಭಿಃ ॥ ೨೪ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತತ್ರಿಂಶಃ ಸರ್ಗಃ ಉತ್ತರಕಾಂಡಃ 