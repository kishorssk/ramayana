ಚತುಃಷಷ್ಟಿತಮಃ ಸರ್ಗಃ - ಶತ್ರುಘ್ನಪ್ರಸ್ಥಾನಮ್ ಏವಮುಕ್ತ್ವಾ ಚ ಕಾಕುತ್ಸ್ಥಂ ಪ್ರಶಂಸ್ಯ ಚ ಪುನಃ ಪುನಃ । ಪುನರೇವಾಪರಂ ವಾಕ್ಯಮುವಾಚರಘುನಂದನಃ ॥ ೧ ॥ ಇಮಾನ್ಯಶ್ವಸಹಸ್ರಾಣಿ ಚತ್ವಾರಿಪುರುಷರ್ಷಭ । ರಥಾನಾಂ ದ್ವೇ ಸಹಸ್ರೇ ಚ ಗಜಾನಾಂಶತಮುತ್ತಮಮ್ ॥ ೨ ॥ ಅಂತರಾಪಣವೀಥ್ಯಶ್ಚನಾನಾಪಣ್ಯೋಪಶೋಭಿತಾಃ । ಅನುಗಚ್ಛಂತು ಕಾಕುತ್ಸ್ಥಂ ತಥೈವ ನಟನರ್ತಕಾಃ ॥ ೩ ॥ ಹಿರಣ್ಯಸ್ಯ ಸುವರ್ಣಸ್ಯ ನಿಯುತಂಪುರುಷರ್ಷಭ । ಆದಾಯ ಗಚ್ಛ ಶತ್ರುಘ್ನ ಪರ್ಯಾಪ್ತಧನವಾಹನಃ ॥ ಬಲಂ ಚ ಸುಭೃತಂ ವೀರಹೃಷ್ಟಪುಷ್ಟಮನುತ್ತಮಮ್ । ಸಂಭಾಷಾಸಂಪ್ರದಾನೇನ ರಂಜಯಸ್ವನರೋತ್ತಮ ॥ ೫ ॥ ನ ಹ್ಯರ್ಥಾಸ್ತತ್ರ ತಿಷ್ಠಂತಿ ನ ದಾರಾ ನ ಚಬಾಂಧವಾಃ । ಸುಪ್ರೀತೋ ಭೃತ್ಯವರ್ಗಶ್ಚ ಯತ್ರತಿಷ್ಠಸಿ ರಾಘವ ॥ ೬ ॥ ತತೋ ಹೃಷ್ಟಜನಾಕೀರ್ಣಾಂ ಪ್ರಸ್ಥಾಪ್ಯ ಮಹತೀಂ ಚಮೂಮ್ । ಏಕ ಏವ ಧನುಷ್ಪಾಣಿರ್ಗಚ್ಛ ತ್ವಂಮಧುನೋ ವನಮ್ ॥ ೭ ॥ ಯಥಾ ತ್ವಾಂ ನ ಪ್ರಜಾನಾತಿ ಗಚ್ಛಂತಂ ಯುದ್ಧಕಾಂಕ್ಷಿಣಮ್ । ಲವಣಸ್ತು ಮಧೋಃ ಪುತ್ರಸ್ತಥಾಗಚ್ಛೇರಶಂಕಿತಮ್ ॥ ೮ ॥ ನ ತಸ್ಯ ಮೃತ್ಯುರಮನ್ಯೋಽಸ್ತಿ ಕಶ್ಚಿದ್ಧಿ ಪುರುಷರ್ಷಭ । ದರ್ಶನಂ ಯೋಽಭಿಗಚ್ಛೇತ ಸವಧ್ಯೋ ಲವಣೇನ ಹಿ ॥ ೯ ॥ ಸ ಗ್ರೀಷ್ಮ ಅಪಯಾತೇ ತು ವರ್ಷಾರಾತ್ರಉಪಾಗತೇ । ಹನ್ಯಾಸ್ತ್ವಂ ಲವಣಂ ಸೌಮ್ಯ ಸ ಹಿಕಾಲೋಽಸ್ಯ ದುರ್ಮತೇ ॥ ೧೦ ॥ ಮಹರ್ಷೀಂಸ್ತು ಪುರಸ್ಕೃತ್ಯಪ್ರಯಾಂತು ತವ ಸೈನಿಕಾಃ । ಯಥಾ ಗ್ರೀಷ್ಮಾವಶೇಷೇಣತರೇಯುರ್ಜಾಹ್ನವೀಜಲಮ್ ॥ ೧೧ ॥ ತತ್ರ ಸ್ಥಾಪ್ಯ ಬಲಂ ಸರ್ವಂ ನದೀತೀರೇಸಮಾಹಿತಃ । ಅಗ್ರತೋ ಧನುಷಾ ಸಾರ್ಧಂ ಗಚ್ಛ ತ್ವಂಲಘುವಿಕ್ರಮಃ ॥ ೧೨ ॥ ಏವಮುಕ್ತಸ್ತು ರಾಮೇಣಶತ್ರುಘ್ನಸ್ತಾನ್​ ಮಹಾಬಲಾನ್​ । ಸೇನಾಮುಖ್ಯಾನ್​ ಸಮಾನೀಯ ತತೋವಾಕ್ಯಮುವಾಚ ಹ ॥ ೧೩ ॥ ಏತೇ ವೋ ಗಣಿತಾ ವಾಸಾ ಯತ್ರ ತತ್ರನಿವತ್ಸ್ಯಥ । ಸ್ಥಾತವ್ಯಂ ಚಾವಿರೋಧೇನ ಯಥಾ ಬಾಧಾನ ಕಸ್ಯಚಿತ್​ ॥ ೧೪ ॥ ತಥಾ ತಾಂಸ್ತು ಸಮಾಜ್ಞಾಪ್ಯ ಪ್ರಸ್ಥಾಪ್ಯ ಚಮಹದ್ಬಲಮ್ । ಕೌಸಲ್ಯಾಂ ಚ ಸುಮತ್ರಾಂ ಚ ಕೈಕೇಯೀಂಚಾಭ್ಯವಾದಯತ್​ ॥ ೧೫ ॥ ರಾಮಂ ಪ್ರದಕ್ಷಿಣೀಕೃತ್ಯಶಿರಸಾಭಿಪ್ರಣಮ್ಯ ಚ । ರಾಮೇಣ ಚಾಭ್ಯನುಜ್ಞಾತಃ ಶತ್ರುಘ್ನಃ ಶತ್ರುತಾಪನಃ ॥ ೧೬ ॥ ಲಕ್ಷ್ಮಣಂ ಭರತಂ ಚೈವ ಪ್ರಣಿಪತ್ಯ ಕೃತಾಂಜಲಿಃ । ಪುರೋಹಿತಂ ವಸಿಷ್ಠಂ ಚ ಶತ್ರುಘ್ನಃಪ್ರಯತಾತ್ಮವಾನ್​ ॥ ೧೭ ॥ ಪ್ರದಕ್ಷಿಣಮಥೋ ಕೃತ್ವಾ ನಿರ್ಜಗಾಮಮಹಾಬಲಃ ॥ ಪ್ರಸ್ಥಾಪ್ಯ ಸೇನಾಮಥಸೋಽಗ್ರತಸ್ತದಾ ಗಜೇಂದ್ರವಾಜಿಪ್ರವರೌಘಸಂಕುಲಾಮ್ । ಉವಾಸ ಮಾಸಂ ತುನರೇಂದ್ರಪಾರ್ಶ್ವತಸ್ತ್ವಥ ಪ್ರಯಾತೋರಘುವಂಶವರ್ಧನಃ ॥ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆ ಉತ್ತರಕಾಂಡಃ 