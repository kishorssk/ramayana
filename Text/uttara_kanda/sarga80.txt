ಅಶೀತಿತಮಃ ಸರ್ಗಃ - ಅರಜಾಸಂಗಮಃ ಏತದಾಖ್ಯಾಯ ರಾಮಾಯ ಮಹರ್ಷಿ ಕುಂಭಸಂಭವಃ । ಅಸ್ಯಾಮೇವಾಪರಂ ವಾಕ್ಯಂಕಥಾಯಾಮುಪಚಕ್ರಮೇ ॥ ೧ ॥ ತತಃ ಸ ದಂಡಃ ಕಾಕುತ್ಸ್ಥ ಬಹುವರ್ಷಗಣಾಯುತಮ್ । ಅಕರೋತ್ತತ್ರ ದಾಂತಾತ್ಮಾ ರಾಜ್ಯಂನಿಹತಕಂಟಕಮ್ ॥ ೨ ॥ ಅಥ ಕಾಲೇ ತು ಕಸ್ಮಿಂಶ್ಚಿದ್ರಾಜಾ ಭಾರ್ಗವಮಾಶ್ರಮಮ್ । ರಮಣೀಯಮುಪಾಕ್ರಾಮಚ್ಚೈತ್ರೇಮಾಸಿ ಮನೋಹರೇ ॥ ೩ ॥ ತತ್ರ ಭಾರ್ಗವಕನ್ಯಾಂ ಸರೂಪೇಣಾಪ್ರತಿಮಾಂ ಭುವಿ । ವಿಚರಂತೀಂ ವನೋದ್ಧೇಶೇದಂಡೋಽಪಶ್ಯದನುತ್ತಮಾಮ್ ॥ ೪ ॥ ಸ ದೃಷ್ಟ್ವಾ ತಾಂ ಸುದುರ್ಮೇಧಾಅನಂಗಶರಪೀಡಿತಃ । ಅಭಿಗಮ್ಯ ಸುಸಂವಿಗ್ನಾಂ ಕನ್ಯಾಂವಚನಮಬ್ರವೀತ್​ ॥ ೫ ॥ ಕುತಸ್ತ್ವಮಪಿ ಸುಶ್ರೋಣಿ ಕಸ್ಯ ವಾಸಿ ಸುತಾ ಶುಭೇ । ಪೀಡಿತೋಽಹಮನಂಗೇನ ಪೃಚ್ಛಾಮಿ ತ್ವಾಂಶುಭಾನನೇ ॥ ೬ ॥ ತಸ್ಯ ಚೈವಂ ಬ್ರುವಾಣಸ್ಯಮೋಹೋನ್ಮತ್ತಸ್ಯ ಕಾಮಿನಃ । ಭಾರ್ಗವೀ ಪ್ರತ್ಯುವಾಚೇದಂ ವಚಃ ಸಾನುನಯಂ ನೃಪಮ್ ॥ ೭ ॥ ಭಾರ್ಗವಸ್ಯ ಸುತಾಂ ವಿದ್ಧಿದೇವಸ್ಯಾಕ್ಲಿಷ್ಟಕರ್ಮಣಃ । ಅರಜಾಂ ನಾಮ ರಾಜೇಂದ್ರಜ್ಯೇಷ್ಠಾಮಾಶ್ರಮವಾಸಿನೀಮ್ ॥ ಮಾ ಮಾಂ ಸ್ಪೃಶ ಬಲಾದ್ರಾಜನ್​ ಕನ್ಯಾ ಪಿತೃವಶಾ ಹ್ಯಹಮ್ । ಗುರುಃ ಪಿತಾ ಮೇ ರಾಜೇಂದ್ರ ತ್ವಂ ಚಶಿಷ್ಯೋ ಮಹಾತ್ಮನಃ ॥ ೯ ॥ ವ್ಯಸನಂ ಸುಮಹತ್​ ಕ್ರುದ್ಧಃ ಸ ತೇದದ್ಯಾನ್ಮಹಾತಪಾಃ । ಯದಿ ವಾನ್ಯನ್ಮಯಾ ಕಾರ್ಯಂ ಧರ್ಮದೃಷ್ಟೇನ ಸತ್ಪಥಾ ॥ ೧೦ ॥ ವರಯಸ್ವ ನೃಪಶ್ರೇಷ್ಠ ಪಿತರಂ ಮೇಮಹಾದ್ಯುತಿಮ್ । ಅನ್ಯಥಾ ತು ಫಲಂ ತುಭ್ಯಂ ಭವೇದ್ಘೋರಾಭಿಸಂಹಿತಮ್ ॥ ಕ್ರೋಧೇನ ಹಿ ಪಿತಾ ಮೇಽಸೌತ್ರೈಲೋಕ್ಯಮಪಿ ನಿರ್ದಹೇತ್​ । ದಾಸ್ಯತೇ ಚಾನವದ್ಯಾಂಗ ತವ ಮಾಂಯಾಚಿತಃ ಪಿತಾ ॥ ೧೨ ॥ ಏವಂ ಬ್ರುವಾಣಾಮರಜಾಂ ದಂಡಃ ಕಾಮವಶಂ ಗತಃ । ಪ್ರತ್ಯುವಾಚ ಮದೋನ್ಮತ್ತಃ ಶಿರಸ್ಯಾಧಾಯ ಚಾಂಜಲಿಮ್ ॥ ೧೩ ॥ ಪ್ರಸಾದಂ ಕುರು ಸುಶ್ರೋಣಿ ನ ಕಾಲಂಕ್ಷೇಪ್ತುಮರ್ಹಸಿ । ತ್ವತ್ಕೃತೇ ಹಿ ಮಮ ಪ್ರಾಣಾ ವಿದೀರ್ಯಂತೇ ವರಾನನೇ ॥ ೧೪ ॥ ತ್ವಾಂ ಪ್ರಾಪ್ಯ ಮೇ ವಧೋ ವಾ ಸ್ಯಾಚ್ಛಾಪೋವಾ ಯದಿ ದಾರುಣಃ । ಭಕ್ತಂ ಭಜಸ್ವ ಮಾಂ ಭೀರುಭಜಮಾನಂ ಸುವಿಹ್ವಲಮ್ ॥ ೧೫ ॥ ಏವಮುಕ್ತ್ವಾ ತು ತಾಂ ಕನ್ಯಾಂ ದೋರ್ಭಾ್ಯಂ ಗೃಹ್ಯ ಬಲಾದ್ಬಲೀ । ವಿಸ್ಫುರಂತೀಂ ಯಥಾಕಾಮಂಮೈಥುನಾಯೋಪಚಕ್ರಮೇ ॥ ೧೬ ॥ ಏತಮರ್ಥಂ ಮಹಾಘೋರಂ ದಂಡಃ ಕೃತ್ವಾ ಸುದಾರುಣಮ್ । ನಗರಂ ಪ್ರಯಯಾವಾಶುಮಧುಮಂತಮನುತ್ತಮಮ್ ॥ ೧೭ ॥ ಅರಜಾಪಿ ರುದಂತೀ ಸಾಆಶ್ರಮಸ್ಯಾವಿದೂರತಃ । ಪ್ರತೀಕ್ಷಂತೀ ಸುಸಂತ್ರಸ್ತಾ ಪಿತರಂದೇವಸಂನಿಭಮ್ ॥ ೧೮ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಶೀತಿತಮಃ ಸರ್ಗಃ ಉತ್ತರಕಾಂಡಃ 