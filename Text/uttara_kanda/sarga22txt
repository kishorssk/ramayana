ದ್ವಾವಿಂಶಃ ಸರ್ಗಃ - ಯಮಜಯಃ ಸ ತಸ್ಯ ತು ಮಹಾನಾದಂ ಶ್ರುತ್ವಾವೈವಸ್ವತಃ ಪ್ರಭುಃ । ಶತ್ರುಂ ವಿಜಯಿನಂ ಮೇನೇ ಸ್ವಬಲಸ್ಯ ಚಸಂಕ್ಷಯಮ್ ॥ ೧ ॥ ಸ ಹಿ ಯೋಧಾನ್​ ಹತಾನ್​ ಮತ್ವಾಕ್ರೋಧಸಂರಕ್ತಲೋಚನಃ । ಅಬ್ರವೀತ್ತ್ವರಿತಂ ಸೂತಂರಥೋಽಯಮುಪನೀಯತಾಮ್ ॥ ೨ ॥ ತಸ್ಯ ಸೂತಸ್ತದಾ ದಿವ್ಯಮುಪಸ್ಥಾಪ್ಯಮಹಾರಥಮ್ । ಸ್ಥಿತಃ ಸ ಚ ಮಹಾತೇಜಾ ಹ್ಯಧ್ಯಾರೋಹತತಂ ರಥಮ್ ॥ ೩ ॥ ಪಾಶಮುದ್ಗರಹಸ್ತಶ್ಚಮೃತ್ಯುಸ್ತಸ್ಯಾಗ್ರತಃ ಸ್ಥಿತಃ । ಯೇನ ಸಂಕ್ಷಿಪ್ಯತೇ ಸರ್ವಂತ್ರೈಲೋಕ್ಯಮಿದಮವ್ಯಯಮ್ ॥ ೪ ॥ ಕಾಲದಂಡಸ್ತು ಪಾರ್ಶ್ವಸ್ಥೋಮೂರ್ತಿಮಾನಸ್ಯ ಚಾಭವತ್​ । ಯಮಪ್ರಹರಣಂ ದಿವ್ಯಂ ತೇಜಸಾಜ್ವಲದಗ್ನಿಮತ್​ ॥ ೫ ॥ ತಸ್ಯ ಪಾರ್ಶೆ್ವÃಷು ನಿಶ್ಛಿದ್ರಾಃ ಕಾಲಪಾಶಾಃ ಪ್ರತಿಷ್ಠಿತಾಃ । ಪಾವಕಸ್ಪರ್ಶಸಂಕಾಶಾಃ ಸ್ಥಿತೋಮೂರ್ತಶ್ಚ ಮುದ್ಗರಃ ॥ ೬ ॥ ತತೋ ಲೋಕತ್ರಯಂ ಕ್ಷುಬ್ಧಮಕಂಪಂತ ದಿವೌಕಸಃ । ಕಾಲಂ ದೃಷ್ಟ್ವಾ ತಥಾ ಕ್ರುದ್ಧಂಸರ್ವಲೋಕಭಯಾವಹಮ್ ॥ ತತಃ ಪ್ರಚೋದಯನ್​ ಸೂತಸ್ತಾನಶ್ವಾನ್​ರುಧಿರಪ್ರಭಾನ್​ । ಪ್ರಯಯೌ ಭೀಮಸಂನಾದೋ ಯತ್ರರಕ್ಷಃಪತಿಃ ಸ್ಥಿತಃ ॥ ೮ ॥ ಮುಹೂರ್ತೇನ ಯಮಂ ತೇ ತು ಹಯಾ ಹರಿಹಯೋಪಮಾಃ । ಪ್ರಾಪಯನ್​ ಮನಸಸ್ತುಲ್ಯಾ ಯತ್ರತತ್​ ಪ್ರಸ್ತುತಂ ರಣಮ್ ॥ ೯ ॥ ದೃಷ್ಟ್ವಾ ತಥೈವ ವಿಕೃತಂ ರಥಂಮೃತ್ಯುಸಮನ್ವಿತಮ್ । ಸಚಿವಾ ರಾಕ್ಷಸೇಂದ್ರಸ್ಯ ಸಹಸಾವಿಪ್ರದುದ್ರುವುಃ ॥ ೧೦ ॥ ಲಘುತಸ್ತ್ವಯಾ ತೇ ಹಿ ನಷ್ಟಸಂಜ್ಞಾ ಭಯಾರ್ದಿತಾಃ । ನೇಹ ಯೋದ್ಧುಂ ಸಮರ್ಥಾಃ ಸ್ಮ ಇತ್ಯುಕ್ತ್ವಾ ಪ್ರಯಯುರ್ದಿಶಃ ॥ ೧೧ ॥ ಸ ತು ತಂ ತಾದೃಶಂ ದೃಷ್ಟ್ವಾ ರಥಂಲೋಕಭಯಾವಹಮ್ । ನಾಕ್ಷುಭ್ಯತ ದಶಗ್ರೀವೋ ನ ಚಾಪಿಭಯಮಾವಿಶತ್​ ॥ ೧೨ ॥ ಸ ತು ರಾವಣಮಾಸಾದ್ಯ ವ್ಯಸೃಜಚ್ಛಕ್ತಿತೋಮರಾನ್​ । ಯಮೋ ಮರ್ಮಾಣಿ ಸಂಕ್ರುದ್ಧೋರಾವಣಸ್ಯೋಪಕೃಂತತ ॥ ೧೩ ॥ ಮರ್ಮಸು ಚ್ಛಿದ್ಯಮಾನೇಷು ರಾವಣೋರಾಕ್ಷಸೇಶ್ವರಃ । ಯಯೌ ಸ್ತಬ್ಧೋ ರುಜಂ ಘೋರಾಂಭಿದ್ಯಮಾನ ಇವಾಚಲಃ ॥ ೧೪ ॥ ರಾವಣಸ್ತು ತತಃ ಸ್ವಸ್ಥಃ ಶರವರ್ಷಂಮುಮೋಚ ಹ । ತಸ್ಮಿನ್​ ವೈವಸ್ವತರಥೇತೋಯವರ್ಷಮಿವಾಂಬುದಃ ॥ ೧೫ ॥ ತತೋ ಮಹಾಶಕ್ತಿಶತೈಃ ಪಾತ್ಯಮಾನೋಮಹೋರಸಿ । ನಾಶಕ್ನೋತ್​ ಪ್ರತಿಕರ್ತುಂ ಸ ರಾಕ್ಷಸಃ ಶಲ್ಯಪೀಡಿತಃ ॥ ೧೬ ॥ ಏವಂ ನಾನಾಪ್ರಹರಣೈರ್ಯಮೇನಾಮಿತ್ರಕರ್ಶಿನಾ। ಸಪ್ತರಾತ್ರಂ ಕೃತಃ ಸಂಖ್ಯೇ ನಭಗ್ನೋ ವಿಜಿತೋಽಪಿ ವಾ ॥ ೧೭ ತದಾಸೀತ್ತುಮುಲಂ ಯುದ್ಧಂ ಯಮರಾಕ್ಷಸಯೋರ್ದ್ವಯೋಃ । ಜಯಮಾಕಾಂಕ್ಷತೋರ್ವೀರಸಮರೇಷ್ವನಿವರ್ತಿನೋಃ ॥ ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚಪರಮರ್ಷಯಃ । ಪ್ರಜಾಪತಿಂ ಪುರಸ್ಕೃತ್ಯಸಮೇತಾಸ್ತದ್ರಣಾಜಿರಮ್ ॥ ೧೯ ॥ ಸಂವರ್ತ ಇವ ಲೋಕಾನಾಂಯುಧ್ಯತೋರಭವತ್ತದಾ । ರಾಕ್ಷಸಾನಾಂ ಚ ಮುಖ್ಯಸ್ಯ ಪ್ರೇತಾನಾಮೀಶ್ವರಸ್ಯ ಚ ॥ ೨೦ ॥ ರಾಕ್ಷಸೇಂದ್ರೋಽಪಿ ವಿಸ್ಫಾರ್ಯ ಚಾಪಮಿಂದ್ರಾಶನಿಪ್ರಭಮ್ । ನಿರಂತರಮಿವಾಕಾಶಂ ಕುರ್ವನ್​ಬಾಣಾಂಸ್ತತೋಽಸೃಜತ್​ ॥ ೨೧ ॥ ಮೃತ್ಯುಂ ಚತುರ್ಭಿರ್ವಿಶಿಖೈಃ ಸೂತಂಸಪ್ತಭಿರರ್ದಯತ್​ । ಯಮಂ ಶತಸಹಸ್ರೇಣ ಶೀಘ್ರಂಮರ್ಮಸ್ವತಾಡಯತ್​ ॥ ೨೨ ॥ ತತಃ ಕ್ರುದ್ಧಸ್ಯ ವದನಾದ್ಯಮಸ್ಯ ಸಮಜಾಯತ । ಜ್ವಾಲಾಮಾಲೀ ಸನಿಶ್ವಾಸಃ ಸಧೂಮಃ ಕೋಪಪಾವಕಃ ॥ ೨೩ ॥ ತದಾಶ್ಚರ್ಯಮಥೋ ದೃಷ್ಟ್ವಾದೇವದಾನವಸಂನಿಧೌ । ಪ್ರಹರ್ಷಿತೌ ಸುಸಂರಬ್ಧೌ ಮೃತ್ಯುಕಾಲೌಬಭೂವತುಃ ॥ ೨೪ ॥ ತತೋ ಮೃತ್ಯುಃ ಕ್ರುದ್ಧತರೋವೈವಸ್ವತಮಭಾಷತ । ಮುಂಚ ಮಾಂ ಸಮರೇಯಾವದ್ಧನ್ಮೀಮಂ ಪಾಪರಾಕ್ಷಸಮ್ ॥ ೨೫ ॥ ನೈಷಾ ರಕ್ಷೋ ಭವೇದದ್ಯ ಮರ್ಯಾದಾ ಹಿನಿಸರ್ಗತಃ । ಹಿರಣ್ಯಕಶಿಪುಃ ಶ್ರೀಮಾನ್ನಮುಚಿಃ ಶಂಬರಸ್ತದಾ ॥ ೨೬ ॥ ವಿಸಂಧಿರ್ಧೂಮಕೇತುಶ್ಚಬಲಿರ್ವೈರೋಚನೋಽಪಿ ಚ । ದಂಭುರ್ದೈತ್ಯಮಹಾರಾಜೋ ವೃತ್ರೋಬಾಣಸ್ತಥೈವ ಚ ॥ ೨೭ ॥ ರಾಜರ್ಷಯ ಶಾಸ್ತ್ರವಿದೋ ಗಂಧರ್ವಾಃ ಸಮಹೋರಗಾಃ । ಋಷಯಃ ಪನ್ನಗಾ ದೈತ್ಯಾಯಕ್ಷಾಶ್ಚಾಪ್ಸರೋಗಣಾಃ ॥ ೨೮ ॥ ಯುಗಾಂತಪರಿವರ್ತೇ ಚ ಪೃಥಿವೀಸಮಹಾರ್ಣಾವಾ । ಕ್ಷಯಂ ನೀತಾ ಮಹಾರಾಜಸಪರ್ವತಸರಿದ್ದ್ರುಮಾ ॥ ೨೯ ॥ ಏತೇ ಚಾನ್ಯೇ ಚ ಬಹವೋ ಬಲವಂತೋದುರಾಸದಾಃ । ವಿನಿಪನ್ನಾಮಯಾ ದೃಷ್ಟಾಃ ಕಿಮುತಾಯಂ ನಿಶಾಚರಃ ॥ ೩೦ ॥ ಮುಂಚ ಮಾಂ ಸಾಧುಧರ್ಮಜ್ಞ ಯಾವದೇನಂ ನಿಹನ್ಮ್ಯಹಮ್ । ನ ಹಿ ಕಶ್ಚಿನ್ಮಯಾ ದೃಷ್ಟೋ ಬಲವಾನಪಿಜೀವತಿ ॥ ೩೧ ॥ ಬಕಂ ಮಮ ನ ಖಲ್ವೇತನ್ಮರ್ಯಾದೈಷಾನಿಸರ್ಗತಃ । ಸ ದೃಷ್ಟೋ ನ ಮಯಾ ಕಾಲಂಮುಹೂರ್ತಮಪಿ ಜೀವತಿ ॥ ೩೨ ॥ ತಸ್ಮೈವಂ ವಚನಂ ಶ್ರುತ್ವಾಧರ್ಮರಾಜಃ ಪ್ರತಾಪವಾನ್​ । ಅಬ್ರವೀತ್ತತ್ರ ತಮ ಮೃತ್ಯುಂ ತ್ವಂತಿಷ್ಠೈನಂ ನಿಹನ್ಮ್ಯಹಮ್ ॥ ೩೩ ॥ ತತಃ ಸಂರಕ್ತನಯನಃ ಕ್ರುದ್ಧೋವೈವಸ್ವತಃ ಪ್ರಭುಃ । ಕಾಲದಂಡಮಮೋಘಂ ತುತೋಲಯಾಮಾಸ ಪಾಣಿನಾ ॥ ೩೪ ॥ ಯಸ್ಯ ಪಾರ್ಶೆ್ವÃಷು ನಿಖಿಲಾಃ ಕಾಲಪಾಶಾಃ ಪ್ರತಿಷ್ಠಿತಾಃ । ಪಾವಕಾಶನಿಸಂಕಾಶೋ ಮುದ್ಗರೋಮೂರ್ತಿಮಾನ್​ ಸ್ಥಿತಃ ॥ ೩೫ ॥ ದರ್ಶನಾದೇವ ಯಂ ಪ್ರಾಣಾನ್​ ಪ್ರಾಣಿನಾಮಪಕರ್ಷತಿ । ಕಿಂ ಪುನಃ ಸ್ಪೃಶ್ಯಮಾನಸ್ಯ ಪಾತ್ಯಮಾನಸ್ಯ ವಾ ಪುನಃ ॥ ೩೬ ॥ ಸ ಜ್ವಾಲಾಪರಿವಾರಸ್ತು ನಿರ್ದಹನ್ನಿವರಾಕ್ಷಸಮ್ । ತೇನ ಸ್ಪೃಷ್ಟೋ ಬಲವತಾಮಹಾಪ್ರಹರಣೋಽಸ್ಫುರತ್​ ॥ ೩೭ ॥ ತತೋ ವಿದುದ್ರುವುಃ ಸರ್ವೇತಸ್ಮಾತ್ತ್ರಸ್ತಾ ರಣಾಜಿರೇ । ಸುರಾಶ್ಚ ಕ್ಷುಭಿತಾ ಸರ್ವೇ ದೃಷ್ಟ್ವಾದಂಡೋದ್ಯತಂ ಯಮಮ್ ॥ ೩೮ ॥ ತಸ್ಮಿನ್​ ಪ್ರಹರ್ತುಕಾಮೇ ತು ಯಮೇ ದಂಡೇನ ರಾವಣಮ್ । ಯಮಂ ಪಿತಾಮಹಃ ಸಾಕ್ಷಾದ್ದರ್ಶಯಿತ್ವೇದಮಬ್ರವೀತ್​ ॥ ೩೯ ॥ ವೈವಸ್ವತ ಮಹಾಬಾಹೋ ನಖಲ್ವಮಿತವಿಕ್ರಮ । ನ ಹಂತವ್ಯಸ್ತ್ವಯಾ ತೇನದಂಡೇನೈಷ ನಿಶಾಚರಃ ॥ ೪೦ ॥ ವರಃ ಖಲು ಮಯೈತಸ್ಮೈದತ್ತಸ್ತ್ರಿದಶಪುಂಗವ । ಸ ತ್ವಯಾ ನಾನೃತಃ ಕಾರ್ಯೋಯನ್ಮಯಾ ವ್ಯಾಹೃತಂ ವಚಃ ॥ ೪೧ ॥ ಯೋ ಹಿ ಮಾಮನೃತಂ ಕುರ್ಯಾದ್ದೇವೋವಾ ಮಾನುಷೋಽಪಿವಾ । ತ್ರೈಲೋಕ್ಯಮನೃತಂ ತೇನ ಕೃತಂ ಸ್ಯಾನ್ನಾತ್ರ ಸಂಶಯಃ ॥ ೪೨ ॥ ಕ್ರುದ್ಧೇನ ವಿಪ್ರಮುಕ್ತೋಽಯಂನಿರ್ವಿಶೇಷಂ ಪ್ರಿಯಾಪ್ರಿಯೇ । ಪ್ರಜಾಃ ಸಂಹರತೇ ರೌದ್ರೋಲೋಕತ್ರಯಭಯಾವಹಃ ॥ ೪೩ ॥ ಅಮೋಘೋ ಹ್ಯೇಷ ಸರ್ವೇಷಾಂಪ್ರಾಣಿನಾಮಮಿತಪ್ರಭಃ । ಕಾಲದಂಡೋ ಮಯಾ ಸೃಷ್ಟಃ ಪೂರ್ವಂಮೃತ್ಯುಪುರಸ್ಕೃತಃ ॥ ೪೪ ॥ ತಸ್ಯ ಖಲ್ವೇಷ ತೇ ಸೌಮ್ಯ ಪಾತ್ಯೋರಾವಣಮೂರ್ಧನಿ । ನ ಹ್ಯಸ್ಮಿನ್​ ಪತಿತೇ ಕಶ್ಚಿನ್ಮುಹೂರ್ತಮಪಿಜೀವತಿ ॥ ೪೫ ॥ ಯದಿ ಹ್ಯಸ್ಮಿನ್ನಿಪತಿತೇ ನ ಮ್ರಿಯೇತೈಷರಾಕ್ಷಸಃ । ಮ್ರಿಯತೇ ವಾ ದಶಗ್ರೀವಸ್ತದಾಹ್ಯುಭಯತೋಽನೃತಮ್ ॥ ೪೬ ॥ ತನ್ನಿವರ್ತಯ ಲಂಕೇಶಾದ್ದಂಡಮೇತಂಸಮುದ್ಯತಮ್ । ಸತ್ಯಂ ಚ ಮಾಂ ಕುರುಷ್ವಾದ್ಯ ಲೋಕಾಂಸ್ತ್ವಂ ಯದ್ಯವೇಕ್ಷಸೇ ॥ ೪೭ ॥ ಏವಮುಕ್ತಸ್ತು ಧರ್ಮಾತ್ಮಾ ಪ್ರತ್ಯುವಾಚ ಯಮಸ್ತದಾ । ಏಷ ವ್ಯಾವರ್ತಿತೋ ದಂಡಃ ಪ್ರಭವಿಷ್ಣುರ್ಹಿ ನೋ ಭವಾನ್​ ॥ ೪೯ ॥ ಕಿಂ ನ್ವಿದಾನೀಂ ಮಯಾ ಶಕ್ಯಂ ಕರ್ತುಂರಣಗತೇನ ಹಿ । ನ ಮಯಾ ಯದ್ಯಯಂ ಶಕ್ಯೋ ಹಂತುಂ ವರಪುರಸ್ಕೃತಃ ॥ ೪೯ ॥ ಏಷ ತಸ್ಮಾತ್​ ಪ್ರಣಶ್ಯಾಮಿ ದರ್ಶನಾದದ್ಯ ರಕ್ಷಸಃ । ಇತ್ಯುಕ್ತ್ವಾ ಸರಥಃ ಸಾಶ್ವಸ್ತತ್ರೈವಾಂತರಧೀಯತ ॥ ೫೦ ॥ ದಶಗ್ರೀವಸ್ತು ತಂ ಜಿತ್ವಾ ನಾಮ ವಿಶ್ರಾವ್ಯ ಚಾತ್ಮನಃ । ಆರುಹ್ಯ ಪುಷ್ಪ ಕಂ ಭೂಯೋನಿಷ್ಕ್ರಾಂತೋ ಯಮಸಾದನಾತ್​ ॥ ೫೧ ॥ ಸತು ವೈವಸ್ವತೋ ದೇವೈಃ ಸಹಬ್ರಹ್ಮಪುರೋಗಮೈಃ । ಜಗಾಮ ತ್ರಿದಿವಂ ಹೃಷ್ಟೋ ನಾರದಶ್ಚಮಹಾಮುನಿಃ ॥ ೫೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾವಿಂಶಃ ಸರ್ಗಃ ಉತ್ತರಕಾಂಡಃ 