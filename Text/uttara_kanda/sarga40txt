ಚತ್ವಾರಿಂಶಃ ಸರ್ಗಃ - ಹನೂಮತ್ಪ್ರಾರ್ಥನಾ ತಥಾ ಸ್ಮ ತೇಷಾಂವಸತಾಮೃಕ್ಷವಾನರರಕ್ಷಸಾಮ್ । ರಾಘವಸ್ತು ಮಹಾತೇಜಾಃ ಸುಗ್ರೀವಮಿದಮಬ್ರವೀತ್​ ॥ ಗಮ್ಯತಾಂ ಸೌಮ್ಯ ಕಿಷ್ಕಿಂಧಾಂ ದುರಾಧರ್ಷಾಂಸುರಾಸುರೈಃ । ಪಾಲಯಸ್ವ ಸಹಾಮಾತ್ಯೋ ರಾಜ್ಯಂನಿಹತಕಂಟಕಮ್ ॥ ೨ ॥ ಅಂಗದಂ ಚ ಮಹಾಬಾಹೋ ಪ್ರೀತ್ಯಾ ಪರಮಯಾ ಯುತಃ । ಪಶ್ಯ ತ್ವಂ ಹನುಮಂತಂ ಚ ನಲಂ ಚ ಸುಮಹಾಬಲಮ್ ॥ ೩ ॥ ಸುಷೇಣಂ ಶ್ವಶುರಂ ವೀರಂ ತಾರಂ ಚಬಲಿನಾಂ ವರಮ್ । ಕುಮುದಂ ಚೈವ ದುರ್ಧರ್ಷಂ ನೀಲಂಚೈವ ಮಹಾಲಮ್ ॥ ೪ ॥ ವೀರಂ ಶತವಲಿಂ ಚೈವ ಮೈಂದಂದ್ವಿವಿದಮೇವ ಚ । ಗಜಂ ಗವಾಕ್ಷಂ ಗವಯಂ ಶರಭಂ ಚಮಹಾಬಲಮ್ ॥ ೫ ॥ ಪಶ್ಯ ಪ್ರೀತಿಸಮಾಯುಕ್ತೋಗಂಧಮಾದನಮೇವ ಚ । ಋಷಭಂ ಚ ಸುವಿಕ್ರಾಂತಂ ಜಾಂಬವಂತಂಮಹಾಬಲಮ್ ॥ ೬ ॥ ಯೇ ಚೇಮೇ ಸುಹಾತ್ಮಾನೋ ಮದರ್ಥೇತ್ಯಕ್ತಜೀವಿತಾಃ । ಪಶ್ಯ ತ್ವಂ ಪ್ರೀತಿಸಂಯುಕ್ತೋ ಮಾಚೈಷಾಂ ವಿಪ್ರಿಯಂ ಕೃಥಾಃ ॥ ೭ ॥ ಏವಮುಕ್ತ್ವಾ ತು ಸುಗ್ರೀವಮಾಶ್ಲಿಷ್ಯ ಚಪುನಃ ಪುನಃ । ವಿಭೀಷಣಮುವಾಚಾಥ ರಾಮೋಮಧುರಯಾ ಗಿರಾ ॥ ೮ ॥ ಲಂಕಾಂ ಪ್ರಶಾಧಿ ಧರ್ಮೇಣ ಧರ್ಮಜ್ಞಸ್ತ್ವಂ ಮತೋ ಮಮ । ಪುರಸ್ಯ ರಾಕ್ಷಸಾನಾಂ ಚಭ್ರಾತುರ್ವೈಶ್ರವಣಸ್ಯ ಚ ॥ ಮಾ ಚ ಬುದ್ಧಿಮಧರ್ಮೇ ತ್ವಂ ಕುರ್ಯಾ ರಾಜನ್​ ಕಥಂಚನ । ಬುದ್ಧಿಮಂತೋ ಹಿ ರಾಜಾನೋಧ್ರುವಮಶ್ನಂತಿ ಮೇದಿನೀಮ್ ॥ ೧೦ ॥ ಅಹಂ ಚ ನಿತ್ಯಶೋ ರಾಜನ್​ಸುಗ್ರೀವಸಹಿತಸ್ತ್ವಯಾ । ಸ್ಮರ್ತವ್ಯಃ ಪರಯಾ ಪ್ರೀತ್ವಾ ಗಚ್ಛ ತ್ವಂವಿಗತಜ್ವರಃ ॥ ೧೧ ॥ ರಾಮಸ್ಯ ಭಾಷಿತಂ ಶ್ರುತ್ವಾಋಕ್ಷವಾನರರಕ್ಷಸಾಃ । ಸಾಧು ಸಾಧ್ವಿತಿ ಕಾಕುತ್ಸ್ಥಂಪ್ರಶಶಂಸುಃ ಪುನಃ ಪುನಃ ॥ ೧೨ ತವ ಬುದ್ಧಿರ್ಮಹಾಬಾಹೋವೀರ್ಯಮದ್ಭುತಮೇವ ಚ । ಮಾಧುರ್ಯಂ ಪರಮಂ ರಾಮಸ್ವಯಂಭೋರಿವ ನಿತ್ಯದಾ ॥ ೧೩ ತೇಷಾಮೇವಂಬ್ರುವಾಣಾನಾಂ ವಾನರಾಣಾಂ ಚರಕ್ಷಸಾಮ್ । ಹನೂಮಾನ್​ ಪ್ರಣತೋ ಭೂತ್ವಾ ರಾಘವಂವಾಕ್ಯಮಬ್ರವೀತ್​ ॥ ೧೪ ॥ ಸ್ನೇಹೋ ಮೇ ಪರಮೋ ರಾಜಂಸ್ತ್ವಯಿತಿಷ್ಠತು ನಿತ್ಯದಾ । ಭಕ್ತಿಶ್ಚ ನಿಯತಾ ವೀರ ಭಾವೋ ನಾನ್ಯತ್ರಗಚ್ಛತು ॥ ೧೫ ॥ ಯಾವದ್ರಾಮಕಥಾ ವೀರ ಚರಿಷ್ಯತಿಮಹೀತಲೇ । ತಾವಚ್ಛರೀರೇ ವತ್ಸ್ಯಂತಿ ಪ್ರಾಣಾ ಮಮ ನಸಂಶಯಃ ॥ ೧೬ ॥ ಯಚ್ಚೈತಚ್ಚರಿತಂ ದಿವ್ಯಂ ಕಥಾಂ ತೇರಘುನಂದನ । ತನ್ಮಮಾಪ್ಸರಸೋ ನಾಮಶ್ರಾವಯೇಯುರ್ನರರ್ಷಭ ॥ ೧೭ ॥ ತಚ್ಛ್ರುತ್ವಾಹಂ ತತೋ ವೀರ ತವಚರ್ಯಾಮೃತಂ ಪ್ರಭೋ । ಉತ್ಕಂಠಾಂ ತಾಂ ಹರಿಷ್ಯಾಮಿಮೇಘಲೇಖಾಮಿವಾನಲಃ ॥ ೧೮ ॥ ಏವಂ ಬ್ರುವಾಣಂ ರಾಮಸ್ತು ಹನೂಮಂತಂವರಾಸನಾತ್​ । ಉತ್ಥಾಯ ಸಸ್ವಜೇಸ್ನೇಹಾದ್ವಾಕ್ಯಮೇತದುವಾಚ ಹ ॥೧೯ ಏವಮೇತತ್​ ಕಪಿಶ್ರೇಷ್ಠ ಭವಿತಾ ನಾತ್ರಸಂಶಯಃ । ಚರಿಷ್ಯತಿ ಕಥಾ ಯಾವದೇಷಾ ಲೋಕೇ ಚಮಾಮಿಕಾ ॥ ೨೦ ॥ ತಾವತ್ತೇ ಭವತಾ ಕೀರ್ತಿಃ ಶರೀರೇಽಪ್ಯಸವಸ್ತಥಾ । ಲೋಕಾ ಹಿ ಯಾವತ್​ ಸ್ಥಾಸ್ಯಂತಿ ತಾವತ್​ಸ್ಥಾಸ್ಯತಿ ಮೇ ಕಥಾ ॥ ೨೧ ॥ ಏಕೈಕಸ್ಯೋಪಕಾರಸ್ಯ ಪ್ರಾಣಾನ್​ ದಾಸ್ಯಾಮಿತೇ ಕಪೇ । ಶೇಷಸ್ಯೇಹೋಪಕಾರಾಣಾಂ ಭವಾಮಋಣಿನೋ ವಯಮ್ ॥ ೨೨ ॥ ಮದಂಗೇ ಜೀರ್ಣತಾಂ ಯಾತು ಯತ್ತ್ವಯೋಪಕೃತಂ ಕಪೇ । ನರಃ ಪ್ರತ್ಯುಪಕಾರಾಣಾಮಾಪತ್ಸ್ವಾಯಾತಿಪಾತ್ರತಾಮ್ ॥ ೨೩ ॥ ತತೋಽಸ್ಯ ಹಾರಂ ಚಂದ್ರಾಭಂ ಮುಚ್ಯ ಕಂಠಾತ್​ ಸ ರಾಘವಃ । ವೈದೂರ್ಯತರಲಂ ಕಂಠೇ ಬಬಂಧ ಚಹನೂಮತಃ ॥ ೨೪ ॥ ತೇನೋರಸಿ ನಿಬದ್ಧೇನ ಹಾರೇಣ ಮಹತಾ ಕಪಿಃ। ರರಾಜಹೇಮಶೈಲೇಂದ್ರಶ್ಚಂದ್ರೇಣಾಕ್ರಾಂತವ ುಸ್ತಕಃ ॥ ೨೫ ॥ ಶ್ರುತ್ವಾ ತು ರಾಘವಸ್ಯೈತದುತ್ಥಾಯೋತ್ಥಾಯವಾನರಾಃ । ಪ್ರಣಮ್ಯ ಶಿರಸಾ ಪಾದೌ ನಿರ್ಜಗುಪ್ತೇಮಹಾಬಲಾಃ ॥ ೨೬ ॥ ಸುಗ್ರೀವಃ ಸ ಚ ರಾಮೇಣನಿರಂತರಮುರೋಗತಃ । ವಿಭೀಷಣಶ್ಚ ಧರ್ಮಾತ್ಮಾ ಸರ್ವೇ ತೇಬಾಷ್ಪವಿಕ್ಲವಾಃ ॥ ೨೭ ॥ ಸರ್ವೇ ಚ ತೇ ಬಾಷ್ಪ ಕಲಾಃ ಸಾಶ್ರುನೇತ್ರಾವಿಚೇತಸಃ । ಸಂಮೂಢಾ ಇವ ದುಃಖೇನ ತ್ಯಜಂತೋರಾಘವಂ ತದಾ ॥ ೨೮ ॥ ಕೃತಪ್ರಸಾದಾಸ್ತೇನೈವಂ ರಾಘವೇಣಮಹಾತ್ಮನಾ । ಜಗ್ಮುಃ ಸ್ವಂ ಸ್ವಂ ಗೃಹಂ ಸರ್ವೇ ದೇಹೀದೇಹಮಿವ ತ್ಯಜನ್​ ॥ ೨೯ ॥ ತತಸ್ತು ತೇ ರಾಕ್ಷಸಋಕ್ಷವಾನರಾಃ ಪ್ರಣಮ್ಯ ರಾಮಂರಘುವಂಶವರ್ಧನಮ್ । ವಿಯೋಗಜಾಶ್ರುಪ್ರತಿಪೂರ್ಣಲೋಚನಾಃ ಪ್ರತಿಪ್ರಯಾತಾಸ್ತು ಯಥಾನಿವಾಸಿನಃ ॥ ೩೦ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 