ಚತುಷ್ಪಂಚಾಶಃ ಸರ್ಗಃ - ನೃಗಶ್ವಭ್ರ ಪ್ರವೇಶಃ ರಾಮಸ್ಯ ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರಮಾರ್ಥವಿತ್​ । ಉವಾಚ ಪ್ರಾಂಜಲಿರ್ವಾಕ್ಯಂ ರಾಘವಂದೀಪ್ತತೇಜಸಮ್ ॥ ೧ ॥ ಅಲ್ಪಾಪರಾಧೇ ಕಾಕುತ್ಸ್ಥ ದ್ವಿಜಾಭ್ಯಾಂ ಶಾಪಈದೃಶಃ । ಮಹಾನ್ನೃಗಸ್ಯ ರಾಜರ್ಷೇರ್ಯಮದಂಡಇವಾಪರಃ ॥ ೨ ॥ ಶ್ರುತ್ವಾ ತು ಪಾಪಸಂಯುಕ್ತಮಾತ್ಮಾನಂಪುರುಷರ್ಷಭ । ಕಿಮುವಾಚ ನೃಗೋ ರಾಜಾ ದ್ವಿಜೌಕ್ರೋಧಸಮನ್ವಿತೌ ॥ ೩ ॥ ಲಕ್ಷ್ಮಣೇನೈವಮುಕ್ತಸ್ತು ರಾಘವಃ ಪುನರಬ್ರವೀತ್​ । ಶೃಣು ಸೌಮ್ಯ ಯಥಾಪೂರ್ವಂ ಸ ರಾಜಾಶಾಪವಿಕ್ಷತಃ ॥ ೪ ॥ ಅಥಾಧ್ವನಿ ಗತೌ ವಿಪ್ರೌ ವಿಜ್ಞಾಯ ಸನೃಗಸ್ತದಾ । ಆಹೂಯ ಮಂತ್ರಿಣಃ ಸರ್ವಾನ್ನೈಗಮಾನ್​ಸಪುರೋಧಸಃ ॥ ೫ ॥ ತಾನುವಾಚ ನೃಗೋ ರಾಜಾ ಸರ್ವಾಶ್ಚಪ್ರಕೃತೀಸ್ತಥಾ । ದುಃಖೇನ ಸುಸಮಾವಿಷ್ಟಃ ಶ್ರೂಯತಾಂಮೇ ಸಮಾಹಿತೈಃ ॥ ೬ ॥ ನಾರದಃ ಪರ್ವತಶ್ಚೈವ ಮಮ ದತ್ತ್ವಾಮಹದ್ಭಯಮ್ । ಗತೌ ತ್ರಿಭುವನಂ ಭದ್ರೌ ವಾಯುಭೂತಾವನಿಂದಿತೌ ॥ ೭ ಕುಮಾರೋಽಯಂ ವಸುರ್ನಾಮ ಸದೇವೋಽದ್ಯಾಭಿಷಿಚ್ಯತಾಮ್ । ಶ್ವಭ್ರಂ ಚ ಯತ್​ ಸುಖಸ್ಪರ್ಶಂಕ್ರಿಯತಾಂ ಶಿಲ್ಪಿಭಿರ್ಮಮ ॥ ೮ ॥ ಯತ್ರಾಹಂ ಸಂಕ್ಷಯಿಷ್ಯಾಮಿ ಶಾಪಂಬ್ರಾಹ್ಮಣನಿಃಸೃತಮ್ । ವರ್ಷಘ್ನಮೇಕಂ ಶ್ವಭ್ರಂ ತುಹಿಮಘ್ನಮಪರಂ ತಥಾ ॥ ೯ ॥ ಗ್ರೀಷ್ಮಘ್ನಂ ತು ಸುಖಸ್ಪರ್ಶಮೇಕಂಕುರ್ವಂತು ಶಿಲ್ಪಿನಃ । ಫಲವಂತಶ್ಚ ಯೇ ವೃಕ್ಷಾಃ ಪುಷ್ಪವತ್ಯಶ್ಚ ಯಾ ಲತಾಃ ॥ ೧೦ ॥ ವಿರೋಪ್ಯಂತಾಂಬಹುವಿಧಾಶ್ಛಾಯಾವಂತಶ್ಚ ಗುಲ್ಮಿನಃ । ಕ್ರಿಯತಾಂ ರಮಣೀಯಂ ಚ ಶ್ವಭ್ರಾಣಾಂಸರ್ವತೋದಿಶಮ್ ॥ ೧೧ ॥ ಸುಖಮತ್ರ ವಷಿಷ್ಯಾಮಿ ಯಾವತ್ಕಾಲಸ್ಯ ಪರ್ಯಯಃ । ಪುಷ್ಪಾಣಿ ಚ ಸುಗಂಧೀನಿ ಕ್ರಾಯಂತಾಂತೇಷು ನಿತ್ಯಶಃ ॥ ೧೨ ॥ ಪರಿವಾರ್ಯ ಯಥಾ ಮೇ ಸ್ಯುರಧ್ಯರ್ಧಂಯೋಜನಂ ತಥಾ । ಏವಂ ಕೃತ್ವಾ ವಿಧಾನಂ ಸ ಸಂದಿದೇಶ ವಸುಂತದಾ ॥ ೧೩ ॥ ಧರ್ಮನಿತ್ಯಃ ಪ್ರಜಾಃ ಪುತ್ರ ಕ್ಷತ್ತ್ರಧರ್ಮೇಣ ಪಾಲಯ । ಪ್ರತ್ಯಕ್ಷಂ ತೇ ಯಥಾ ಶಾಪೋ ದ್ವಿಜಾಭ್ಯಾಂಮಯಿ ಪಾತಿತಃ ॥ ೧೪ ॥ ನರಶ್ರೇಷ್ಠ ಸರೋಷಾಭ್ಯಾಮಪರಾಧೇಽಪಿ ತಾದೃಶೇ । ಮಾ ಕೃಥಾಸ್ತ್ವನುಸಂತಾಪಂಮತ್ಕೃತೇಽಪಿ ನರರ್ಷಭ ॥ ೧೫ ॥ ಕೃತಾಂತಃ ಕುಶಲಃ ಪುತ್ರ ಯೇನಾಸ್ಮಿ ವ್ಯಸನೀಕೃತಃ । ಪ್ರಾಪ್ತವ್ಯಾನ್ಯೇವ ಪ್ರಾಪ್ನೋತಿಗಂತವ್ಯಾನ್ಯೇವ ಗಚ್ಛತಿ ॥ ೧೬ ॥ ಲಬ್ಧವ್ಯಾನ್ಯೇವ ಲಭತೇ ದುಃಖಾನಿ ಚ ಸುಖಾನಿಚ । ಪೂರ್ವೇ ಜಾತ್ಯಂತರೇ ವತ್ಸ ಮಯಾಪಾಪಂ ಮಹತ್​ ಕೃತಮ್ ॥ ೧೭ ॥ ತಸ್ಮಾತ್​ ಪ್ರಾಪ್ತಂ ಮಯಾ ಪುತ್ರ ಮಾವಿಷಾದಂ ಕುರುಷ್ವ ಹ । ಏವಮುಕ್ತ್ವಾ ನಗಸ್ತತ್ರ ಸುತಂ ರಾಜಾಮಹಾಯಶಾಃ ॥ ೧೮ ॥ ಶ್ವಭ್ರಂ ಜಗಾಮ ಸುಕೃತಂ ವಾಸಾಯಪುರುಷರ್ಷಭ ॥ ಏವಂ ಪ್ರವಿಶ್ಯೈವ ನೃಪಸ್ತದಾನೀಂಶ್ವಭ್ರಂ ಮಹಾರತ್ನವಿಭೂಷಿತಂ ತತ್​ । ಸಂಪಾದಯಾಮಾಸ ತದಾ ಮಹಾತ್ಮಾಶಾಪಂ ದ್ವಿಜಾಭ್ಯಾಂ ಹಿ ರುಷಾವಿಮುಕ್ತಮ್ ॥ ೧೯ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಷ್ಪಂಚಾಶಃ ಸರ್ಗಃ ಉತ್ತರಕಾಂಡಃ 