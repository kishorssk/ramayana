ಪಂಚಸಪ್ತತಿತಮಃ ಸರ್ಗಃ - ಶಂಬೂಕವಿಚಯಃ ನಾರದಸ್ಯ ತು ತದ್ವಾಕ್ಯಂಶ್ರುತ್ವಾಮೃತಮಯಂ ತದಾ । ಪ್ರಹರ್ಷಮತುಲಂ ಲೇಭೇ ಲಕ್ಷ್ಮಣಂಚೇದಮಬ್ರವೀತ್​ ॥ ೧ ॥ ಗಚ್ಛ ಸೌಮ್ಯ ದ್ವಿಜಶ್ರೇಷ್ಠಂಸಮಾಶ್ವಾಸಯ ಸುವ್ರತಮ್ । ಬಾಲಸ್ಯ ತು ಶರೀರಂ ತತ್ತೈಲದ್ರೋಣ್ಯಾಂನಿಧಾಪಯ ॥ ೨ ॥ ಗಂಧೈಶ್ಚ ಪರಮೋದಾರೈಸ್ತೈಲೈಶ್ಚಾಪಿಸುಗಂಧಿಭಿಃ । ಯಥಾ ನ ಕ್ಷೀಯತೇ ಬಾಲಸ್ತಥಾ ಸೌಮ್ಯ ವಿಧೀಯತಾಮ್ ॥ ೩ ॥ ಯಥಾ ಶರೀರೋ ಬಾಲಸ್ಯ ಗುಪ್ತಃ ಸನ್​ಶಿಷ್ಟ ಕರ್ಮಣಃ । ವಿಪತ್ತಿಃ ಪರಿಭೇದೋ ವಾ ನ ಭವೇಚ್ಚ ತಥಾಕುರು ॥ ೪ ॥ ಏವಮಾದಿಶ್ಚ ಕಾಕುತ್ಸ್ಥೋ ಲಕ್ಷ್ಮಣಂ ಶುಭಲಕ್ಷಣಮ್ । ಮನಸಾ ಪುಷ್ಪಕಂ ದಧ್ಯವಾಗಚ್ಛೇತಿಮಹಾಯಶಾಃ ॥ ೫ ॥ ಇಂಗಿತಂ ಸ ತು ವಿಜ್ಞಾಯ ಪುಷ್ಪಕೋಹೇಮಭೂಷಿತಃ । ಆಜಗಾಮ ಮುಹೂರ್ತೇನ ಸಮೀಪಂರಾಘವಸ್ಯ ವೈ ॥ ೬ ॥ ಸೋಽಬ್ರವೀತ್​ ಪ್ರಣತೋ ಭೂತ್ವಾಅಯುಮಸ್ಮಿ ನರಾಧಿಪ । ವಶ್ಯಸ್ತವ ಮಹಾಬಾಹೋ ಕಿಂಕರಃ ಸಮುಪಸ್ಥಿತಃ ॥ ೭ ॥ ಭಾಷಿತಂ ರುಚಿರಂ ಶ್ರುತ್ವಾ ಪುಷ್ಪಕಸ್ಯ ನರಾಧಿಪಃ । ಅಭಿವಾದ್ಯ ಮಹರ್ಷೀಂಸ್ತಾನ್​ ವಿಮಾನಂಸೋಽಧ್ಯರೋಹತ ॥ ೮ ॥ ಧನುರ್ಗೃಹೀತ್ವಾ ತೂಣೀ ಚ ಖಡ್ಗಂ ಚರುಚಿರಪ್ರಭಮ್ । ನಿಕ್ಷಿಪ್ಯ ನಗರೇ ವೀರೌಸೌಮಿತ್ರಿಭರತಾವುಭೌ ॥ ಪ್ರಾಯಾತ್​ ಪ್ರತೀಚೀಂ ಹರಿತಂ ವಿಚಿನ್ವಂಶ್ಚತತಸ್ತತಃ । ಉತ್ತರಾಮಗಮಚ್ಛ್ರೀಮಾನ್​ ದಿಶಂಹಿಮವತಾ ವೃತಾಮ್ ॥ ೧೦ ॥ ಅಪಶ್ಯಮಾನಸ್ತತ್ರಾಪಿ ಸ್ವಲ್ಪಮಪ್ಯಥದುಷ್ಕೃತಮ್ । ಪೂರ್ವಾಮಪಿ ದಿಶಂ ಸರ್ವಾಮಥಾಪಶ್ಯನ್ನರಾಧಿಪಃ ॥ ೧೧ ॥ ಪ್ರವಿಶುದ್ಧಸಮಾಚಾರಾಮಾದರ್ಶತಲನಿರ್ಮಲಾಮ್ । ಪುಷ್ಪಕಸ್ಥೋ ಮಾಹಾಬಾಹುಸ್ತದಾಪಶ್ಯನ್ನರಾಧಿಪಃ ॥ ೧೨ ॥ ದಕ್ಷಿಣಾಂ ದಿಶಮಾಕ್ರಾಮತ್ತತೋರಾಜರ್ಷಿನಂದನಃ । ಶೈವಲಸ್ಯೋತ್ತರೇ ಪಾರ್ಶೆ್ವÃ ದದರ್ಶ ಸುಮಹತ್​ ಸರಃ ॥ ೧೩ ॥ ತಸ್ಮಿನ್​ ಸರಸಿ ತಪ್ಯಂತಂ ತಾಪಸಂಸುಮಹತ್ತಪಃ । ದದರ್ಶ ರಾಘವಃ ಶ್ರೀಮಾನ್​ಲಂಬಮಾನಮಧೋಮುಖಮ್ ॥ ರಾಘವಸ್ತಮುಪಾಗಮ್ಯ ತಪ್ಯಂತಂ ತಪಉತ್ತಮಮ್ । ಉವಾಚ ಸ ತದಾ ವಾಕ್ಯಂ ಧನ್ಯಸ್ತ್ವಮಸಿ ಸುವ್ರತ ॥ ೧೫ ॥ ಕಸ್ಯಾಂ ಯೋನ್ಯಾಂ ತಪೋವೃದ್ಧ ವರ್ತಸೇದೃಢವಿಕ್ರಮಃ । ಕೌತೂಹಲಾತ್ತ್ವಾಂ ಪೃಚ್ಛಾಮಿ ರಾಮೋದಾಶರಥಿರ್ಹ್ಯಹಮ್ ॥ ೧೬ ॥ ಕೋರ್ಽಥೋ ಮನೀಷಿತಸ್ತುಭ್ಯಂಸ್ವರ್ಗಲಾಭಃ ಪರೋಽಥವಾ । ವರಾಶ್ರಯೋ ಯದರ್ಥಂ ತ್ವಂ ತಪಸ್ಯಸಿ ಸುದುಷ್ಕರಮ್ ॥ ೧೭ ॥ ಯಮಾಶ್ರಿತ್ಯ ತಪಸ್ತಪ್ತಂಶ್ರೋತುಮಿಚ್ಛಾಮಿ ತಾಪಸ । ಬ್ರಾಹ್ಮಣೋ ವಾಸಿ ಭದ್ರಂ ತೇ ಕ್ಷತ್ತ್ರಿಯೋ ವಾಸಿ ದುರ್ಜಯಃ ॥ ೧೮ ॥ ವೈಶ್ಯಸ್ತೃತೀಯವರ್ಣೋ ವಾಶೂದ್ರೋ ವಾ ಸತ್ಯವಾಗ್ಭವ ॥ ಇತ್ಯೇವಮುಕ್ತಃ ಸ ನರಾಧಿಪೇನಹ್ಯವಾಕ್ಶಿರಾ ದಾಶರಥಾಯ ತಸ್ಮೈ । ಉವಾಚ ಜಾತಿಂ ನೃಪಪುಂಗವಾಯ ಯತ್ಕಾರಣೇ ಚೈವತಪಃಪ್ರಯತ್ನಃ ॥ ೧೯ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಸಪ್ತತಿತಮಃ ಸರ್ಗಃ ಉತ್ತರಕಾಂಡಃ 