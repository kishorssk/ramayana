ಪಂಚನವತಿತಮಃ ಸರ್ಗಃ - ವಾಲ್ಮೀಕಿದೂತಪ್ರೇಷಣಮ್ ರಾಮೋ ಬಹೂನ್ಯಹಾನ್ಯೇವಂ ತದ್ಗೀತಂಪರಮಂ ಶುಭಮ್ । ಶುಶ್ರಾವ ಮುನಿಭಿಃ ಸಾರ್ಧಂ ಪಾರ್ಥಿವೈಃಸಹ ವಾನರೈಃ ॥ ೧ ॥ ತಸ್ಮಿನ್​ ಗೀತೇ ತು ವಿಜ್ಞಾಯ ಸೀತಾಪುತ್ರೌ ಕುಶೀಲವೌ । ತಸ್ಯಾಃ ಪರಿಷದೋ ಮಧ್ಯೇ ರಾಮೋವಚನಮಬ್ರವೀತ್​ ॥ ೨ ॥ ದೂತಾನ್​ ಶುದ್ಧಸಮಾಚಾರಾನಾಹೂತಯಾತ್ಮಮನೀಷಯಾ । ಮದ್ವಚೋ ಬ್ರೂತ ಗಚ್ಛಧ್ವಮಿತೋಭಗವತೋಽಂತಿಕಮ್ ॥ ೩ ॥ ಯದಿ ಶುದ್ಧಸಮಾಚಾರಾ ಯದಿ ವಾವೀತಕಲ್ಮಷಾ । ಕರೋತ್ವಿಹಾತ್ಮನಃ ಶುದ್ಧಿಮನುಮಾನ್ಯ ಮಹಾಮುನಿಮ್ ॥ ೪ ॥ ಛಂದಂ ಮುನೇಶ್ಚ ವಿಜ್ಞಾಯ ಸೀತಾಯಾಶ್ಚ ಮನೋಗತಮ್ । ಪ್ರತ್ಯಯಂ ದಾತುಕಾಯಾಸ್ತತಃ ಶಂಸತ ಮೇ ಲಘು ॥ ೫ ॥ ಶ್ವಃ ಪ್ರಭಾತೇ ತು ಶಪಥಂ ಮೈಥಿಲೀಜನಕಾತ್ಮಜಾ । ಕರೋತು ಪರಿಷನ್ಮಧ್ಯೇಶೋಧನಾರ್ಥಂ ಮಮೈವ ಚ ॥ ೬ ॥ ಶ್ರತ್ವಾ ತು ರಾಘವಸ್ಯೈತದ್ವಚಃ ಪರಮಮದ್ಭುತಮ್ । ದೂತಾಃ ಸಂಪ್ರಯಯುರ್ವಾಟಂಯತ್ರಾಸ್ತೇ ಮುನಿಪುಂಗವಃ ॥ ೭ ॥ ತೇ ಪ್ರಣಮ್ಯ ಮಹಾತ್ಮಾನಂ ಜ್ವಲಂತಮಮಿತಪ್ರಭಮ್ । ಊಚುಸ್ತೇ ರಾಮವಾಕ್ಯಾನಿ ಮೃದೂನಿಮಧುರಾಣಿ ಚ ॥ ೮ ॥ ತೇಷಾಂ ತದ್ವ್ಯಾಹೃತಂ ಶ್ರುತ್ವಾ ರಾಮಸ್ಯಚ ಮನೋಗತಮ್ । ವಿಜ್ಞಾಯ ಸುಮಹಾತೇಜಾಮುನಿರ್ವಾಕ್ಯಮಥಾಬ್ರವೀತ್​ ॥ ೯ ॥ ಏವಂ ಭವತು ಭದ್ರಂ ವೋ ಯಥಾ ವದತಿರಾಘವಃ । ತಥಾ ಕರಿಷ್ಯತೇ ಸೀತಾ ದೈವತಂ ಹಿ ಪತಿಃ ಸ್ತ್ರಿಯಾಃ ॥ ೧೦ ॥ ತಥೋಕ್ತಾ ಮುನಿನಾ ಸರ್ವೇ ರಾಮದೂತಾಮಹೌಜಸಃ । ಪ್ರತ್ಯೇತ್ಯ ರಾಘವಂ ಕ್ಷಿಪ್ರಂಮುನಿವಾಕ್ಯಂ ಬಭಾಷಿರೇ ॥ ೧೧ ॥ ತತಃ ಪ್ರಹೃಷ್ಟಃ ಕಾಕುತ್ಸ್ಥಃ ಶ್ರುತ್ವಾವಾಕ್ಯಂ ಮಹಾತ್ಮನಃ । ಋಷೀಂಸ್ತತ್ರ ಸಮೇತಾಂಶ್ಚರಾಜ್ಞಶ್ಚೈವಾಭ್ಯಭಾಷತ ॥ ೧೨ ॥ ಭಗವಂತಃ ಸಶಿಷ್ಯಾ ವೈ ಸಾನುಗಾಶ್ಚ ನರಾಧಿಪಾಃ । ಪಶ್ಯಂತು ಸೀತಾಶಪಥಂ ಯಶ್ಚೈವಾನ್ಯೋಽಪಿ ಕಾಂಕ್ಷತೇ ॥ ೧೩ ॥ ತಸ್ಯ ತದ್ವಚನಂ ಶ್ರುತ್ವಾ ರಾಘವಸ್ಯ ಮಹಾತ್ಮನಃ । ಸರ್ವೇಷಾಮೃಷಿಮುಖ್ಯಾನಾಂ ಸಾಧುವಾದೋಮಹಾನಭೂತ್​ ॥ ೧೪ ॥ ರಾಜಾನಶ್ಚ ಮಹಾತ್ಮಾನಂ ಪ್ರಶಂಸಂತಿ ಸ್ಮ ರಾಘವಮ್ । ಉಪಪನ್ನಂ ನರಶ್ರೇಷ್ಠ ತ್ವಯ್ಯೇವಭುವಿ ನಾನ್ಯತಃ ॥ ೧೫ ॥ ಏವಂ ವಿನಿಶ್ಚಯಂ ಕೃತ್ವಾ ಶ್ವೋಭೂತ ಇತಿ ರಾಘವಃ । ವಿಸರ್ಜಯಾಮಾಸ ತದಾ ಸರ್ವಾಂಸ್ತಾನ್​ಶತ್ರುಸೂದನಃ ॥ ೧೬ ॥ ಇತಿ ಸಂಪ್ರವಿಚಾರ್ಯ ರಾಜಸಿಂಹಃಶ್ವೋಭೂತೇ ಶಪಥಸ್ಯ ನಿಶ್ಚಯಂ ವೈ । ವಿಸಸರ್ಜ ಮುನೀನ್ನೃಪಾಂಶ್ಚ ಸರ್ವಾನ್​ಸ ಮಹಾತ್ಮಾ ಮಹತೋಮಹಾನುಭಾವಃ ॥ ೧೭ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚನವತಿತಮಃ ಸರ್ಗಃ ಉತ್ತರಕಾಂಡಃ 