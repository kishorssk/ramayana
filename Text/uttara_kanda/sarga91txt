ಏಕನವತಿತಮಃ ಸರ್ಗಃ - ಯಜ್ಞಸಂವಿಧಾನಮ್ ಏತದಾಖ್ಯಾಯ ಕಾಕುತ್ಸ್ಥೋಭ್ರಾತೃಭ್ಯಾಮಮಿತಪ್ರಭಃ । ಲಕ್ಷ್ಮಣಂ ಪುನರೇವಾಹಧರ್ಮಯುಕ್ತಮಿದಂ ವಚಃ ॥ ೧ ॥ ವಸಿಷ್ಠಂವಾಮದೇವಂ ಚ ಜಾಬಾಲಿಮಥಕಾಶ್ಯಪಮ್ । ದ್ವಿಜಾಂಶ್ಚ ಸರ್ವಪ್ರವರಾನಶ್ವಮೇಧಪುರಸ್ಕೃತಾನ್​॥ ೨ ॥ ಏತಾನ್​ ಸರ್ವಾನ್​ ಸಮಾನೀಯ ಮಂತ್ರಯಿತ್ವಾಚ ಲಕ್ಷ್ಮಣ । ಹಯಂ ಲಕ್ಷಣಸಂಪನ್ನಂ ವಿಮೋಕ್ಷ್ಯಾಮಿಸಮಾಧಿನಾ ॥ ೩ ॥ ತದ್ವಾಕ್ಯಂ ರಾಘವೇಣೋಕ್ತಂ ಶ್ರುತ್ವಾತ್ವರಿತವಿಕ್ರಮಃ । ದ್ವಿಜಾನ್​ ಸರ್ವಾನ್​ ಸಮಾಹೂಯದರ್ಶಯಾಮಾಸ ರಾಘವಮ್ ॥ ೪ ॥ ತೇ ದೃಷ್ಟ್ವಾ ದೇವಸಂಕಾಶಂಕೃತಪಾದಾಭಿವಂದನಮ್ । ರಾಘವಂ ಸುದುರಾಧರ್ಷಮಾಶೀರ್ಭಿಃ ಸಮಪೂಜಯನ್​ ॥ ೫ ॥ ಪ್ರಾಂಜಲಿಃ ಸ ತದಾ ಭೂತ್ವಾ ರಾಘವೋದ್ವಿಜಸತ್ತಮಾನ್​ । ಆಚಚಕ್ಷೇಽಶ್ವಮೇಧಸ್ಯ ಹ್ಯಭಿಪ್ರಾಯಂ ಮಹಾಯಶಾಃ ॥ ೬ ॥ ತೇ ತು ರಾಮಸ್ಯ ತಚ್ಛ್ರುತ್ವಾನಮಸ್ಕೃತ್ವಾ ವೃಷಧ್ವಜಮ್ । ಅಶ್ವಮೇಧಂ ದ್ವಿಜಾಃ ಸರ್ವೇ ಪೂಜಯಂತಿಸ್ಮ ಸರ್ವಶಃ ॥ ೭ ॥ ಸ ತೇಷಾಂ ದ್ವಿಜಮುಖ್ಯಾನಾಂವಾಕ್ಯಮದ್ಭುತದರ್ಶನಮ್ । ಅಶ್ವಮೇಧಾಶ್ರಿತಂ ಶ್ರುತ್ವಾ ಭೃಶಂ ಪ್ರೀತೋಽಭವತ್ತದಾ ॥ ೮ ॥ ವಿಜ್ಞಾಯ ಕರ್ಮ ತತ್ತೇಷಾಂ ರಾಮೋಲಕ್ಷ್ಮಣಮಬ್ರವೀತ್​ । ಪ್ರೇಷಯಸ್ವ ದ್ರುತಂ ದೂತಾನ್​ಸುಗ್ರೀವಾಯ ಮಹಾತ್ಮನೇ ॥ ೯ ॥ ಯಥಾ ಮಹದ್ಭಿರ್ಹರಿಭಿರ್ಬಹುಭಿಶ್ಚವನೌಕಸಾಮ್ । ಸಾರ್ಧಮಾಗಚ್ಛ ಭದ್ರಂ ತೇಹ್ಯನುಭೋಕ್ತುಂ ಮಹೋತ್ಸವಮ್ ॥ ೧೦ ॥ ವಿಭೀಷಣಶ್ಚ ರಕ್ಷೋಭಿಃ ಕಾಮಗೈರ್ಬಹುಭಿರ್ವೃತಃ । ಅಶ್ವಮೇಧಂ ಮಹಾಯಜ್ಞಮಾಯಾತ್ವತುಲವಿಕ್ರಮಃ ॥ ೧೧ ॥ ರಾಜಾನಶ್ಚ ಮಹಾಭಾಗಾ ಯೇ ಮೇಪ್ರಿಯಚಿಕೀರ್ಷವಃ । ಸಾನುಗಾಃ ಕ್ಷಿಪ್ರಮಾಯಾಂತು ಯಜ್ಞಂದ್ರಷ್ಟುಮನುತ್ತಮಮ್ ॥ ೧೨ ॥ ದೇಶಾಂತರಗತಾ ಯೇ ಚ ದ್ವಿಜಾಧರ್ಮಸಮಾಹಿತಾಃ । ಆಮಂತ್ರಯಸ್ವ ತಾನ್​ಸರ್ವಾನಶ್ವಮೇಧಾಯ ಲಕ್ಷ್ಮಣ ॥ ೧೩ ॥ ಋಷಯಶ್ಚ ಮಹಾಬಾಹೋ ಆಹೂಯಂತಾಂತಪೋಧನಾಃ । ದೇಶಾಂತರಗತಾಃ ಸರ್ವೇ ಸದಾರಾಶ್ಚದ್ವಿಜಾತಯಃ ॥ ೧೪ ॥ ತಥೈವ ತಾಲಾವಚರಾಸ್ತಥೈವ ನಟನರ್ತಕಾಃ । ಯಜ್ಞವಾಟಶ್ಚ ಸುಮಹಾನ್​ ಗೋಮತ್ಯಾ ನೈಮಿಶೇ ವನೇ ॥ ೧೫ ॥ ಆಜ್ಞಾಪ್ಯತಾಂ ಮಹಾಬಾಹೋ ತದ್ಧಿ ಪುಣ್ಯಮನುತ್ತಮಮ್ । ಶಾಂತಯಶ್ಚ ಮಹಾಬಾಹೋ ಪ್ರವರ್ತ್ಯಂತಾಂ ಸಮಂತತಃ ॥೧೬ ಶತಶಶ್ಚಾಪಿ ಧರ್ಮಜ್ಞಾಃ ಕ್ರತುಮುಖ್ಯಮನುತ್ತಮಮ್ । ಅನುಭೂಯ ಮಹಾಯಜ್ಞಂ ನೈಮಿಶೇ ರಘುನಂದನ ॥ ೧೭ ॥ ತುಷ್ಟಃ ಪುಷ್ಟಶ್ಚ ಸರ್ವೋಽಸೌಮಾನಿತಶ್ಚ ಯಥಾವಿಧಿ । ಪ್ರೀತಿಂ ಯಾಸ್ಯತಿ ಧರ್ಮಜ್ಞ ಶೀಘ್ರಮಾಮಂತ್ರ್ಯತಾಂ ಜನಃ ॥ ೧೮ ॥ ಶತಃ ವಾಹಸಹಸ್ರಾಣಾಂ ತಂಡುಲಾನಾಂವಪುಷ್ಮತಾಮ್ । ಅಯುತಂ ತಿಲಿಮುದ್ಗಾನಾಂ ಪ್ರಯಾತ್ವಗ್ರೇ ಮಹಾಬಲಃ ॥ ೧೯ ॥ ಚಣಕಾನಾಂ ಕುಲಿತ್ಥಾನಾಂ ಮಾಷಾಣಾಂ ಲವಣಸ್ಯಚ । ಅತೋಽನುರೂಪಂ ಸ್ನೇಹಂ ಚ ಗಂಧಂಸಂಕ್ಷಿಪ್ತಮೇವ ಚ ॥ ೨೦ ॥ ಸುವರ್ಣಕೋಟ್ಯೋ ಬಹುಲಾ ಹಿರಣ್ಯಸ್ಯಶತೋತ್ತರಾಃ । ಅಗ್ರತೋ ಭರತಃ ಕೃತ್ವಾಗಚ್ಛತ್ವಗ್ರೇ ಸಮಾಧಿನಾ ॥ ೨೧ ॥ ಅಂತರಾ ಪುಣ್ಯವೀಥ್ಯಶ್ಚ ಸರ್ವೇ ಚನಟನರ್ತಕಾಃ । ಸೂದಾ ನಾರ್ಯಶ್ಚ ಬಹವೋ ನಿತ್ಯಂಯೌವನಶಾಲಿನಃ ॥ ೨೨ ॥ ಭರತೇನ ತು ಸಾರ್ಧಂ ತೇ ಯಾಂತುಸೈನ್ಯಾನಿ ಚಾಗ್ರತಃ । ನೈಗಮಾ ಬಲವೃದ್ಧಾಶ್ಚ ದ್ವಿಜಾಶ್ಚಸುಸಮಾಹಿತಾಃ ॥ ೨೩ ॥ ಕರ್ಮಾಂತಿಕಾನ್​ ವರ್ಧಕಿನಃ ಕೋಶಾಧ್ಯಕ್ಷಾಂಶ್ಚ ನೈಗಮಾನ್​ । ಮಮ ಮಾತೄಸ್ತಥಾ ಸರ್ವಾಃ ಕುಮಾರಾಂತಃಪುರಾಣಿ ಚ ॥ ೨೪ ॥ ಕಾಂಚನೀಂ ಮಮ ಪತ್ನೀಂ ಚ ದೀಕ್ಷಾಯಾಂ ಜ್ಞಾಂಶ್ಚ ಕರ್ಮಣಿ । ಅಗ್ರತೋ ಭರತಃ ಕೃತ್ವಾಗಚ್ಛತ್ವಗ್ರೇ ಮಹಾಯಶಾಃ ॥ ೨೫ ॥ ಉಪಕಾರ್ಯಾ ಮಹಾರ್ಹಾಶ್ಚ ಪಾರ್ಥಿವಾನಾಂಮಹೌಜಸಾಮ್ । ಸಾನುಗಾನಾಂ ನರಶ್ರೇಷ್ಠೋ ವ್ಯಾದಿದೇಶಮಹಾಬಲಃ ॥ ೨೬ ॥ ಅನ್ನಪಾನಾನಿ ವಸ್ತ್ರಾಣಿ ಅನುಗಾನಾಂಮಹಾತ್ಮನಾಮ್ । ಭರತಃ ಸ ತದಾ ಯಾತಃಶತ್ರುಘ್ನಸಹಿತಸ್ತದಾ ॥ ೨೭ ॥ ವಾನರಾಶ್ಚ ಮಹಾತ್ಮಾನಃ ಸುಗ್ರೀವಸಹಿತಾಸ್ತದಾ । ವಿಪ್ರಾಣಾಂ ಪ್ರವರಾಃ ಸರ್ವೇ ಚಕ್ರುಶ್ಚಪರಿವೇಷಣಮ್ ॥ ೨೮ ॥ ವಿಭೀಷಣಶ್ಚ ರಕ್ಷೋಭಿಃ ಸ್ತ್ರೀಭಿಶ್ಚಬಹುಭಿರ್ವೃತಃ । ಋಷೀಣಾಮುಗ್ರತಪಸಾಂ ಪೂಜಾಂ ಚಕ್ರೇಮಹಾತ್ಮನಾಮ್ ॥ ೨೯ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕನವತಿತಮಃ ಸರ್ಗಃ ಉತ್ತರಕಾಂಡಃ 