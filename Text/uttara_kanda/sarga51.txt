ಏಕಪಂಚಾಶಃ ಸರ್ಗಃ - ದುರ್ವಾಸೋವಾಕ್ಯಕಥನಮ್ ತಥಾ ಸಂಚೋದಿತಃ ಸೂತೋಲಕ್ಷ್ಮಣೇನ ಮಹಾತ್ಮಾನಾ । ತದ್ವಾಕ್ಯಮೃಷಿಣಾ ಪ್ರೋಕ್ತಂವ್ಯಾಹರ್ತುಮುಪಚಕ್ರಮೇ ॥ ಪುರಾ ನಾಮ್ನಾ ಹಿ ದುರ್ವಾಸಾ ಅತ್ರೇಃ ಪುತ್ರೋ ಮಹಾಮುನಿಃ । ವಸಿಷ್ಠಾಶ್ರಮೇ ಪುಣ್ಯೇ ವಾರ್ಷಿಕ್ಯಂಸಮುವಾಸ ಹ ॥ ೨ ತಮಾಶ್ರಮಂ ಮಹಾತೇಜಾಃ ಪಿತಾ ತೇಸುಮಹಾಯಶಾಃ । ಪುರೋಹಿತಂ ಮಹಾತ್ಮಾನಂದಿದೃಕ್ಷುರುಗಮತ್​ ಸ್ವಯಮ್ ॥ ೩ ॥ ಸ ದೃಷ್ಟ್ವಾ ಸೂರ್ಯಸಂಕಾಶಂಜ್ವಲಂತಮಿವ ತೇಜಸಾ । ಉಪವಿಷ್ಟಂ ವಸಿಷ್ಠಸ್ಯ ಸವ್ಯಪಾರ್ಶೆ್ವÃಮಹಾಮುನಿಮ್ ॥ ೪ ॥ ತೌ ಮುನೀ ತಾಪಸಶ್ರೇಷ್ಠೌ ವಿನೀತೋಹ್ಯಭ್ಯವಾದಯತ್​ । ಸ ತಾಭ್ಯಾಂ ಪೂಜಿತೋ ರಾಜಾಸ್ವಾಗತೇನಾಸನೇನ ಚ ॥ ೫ ॥ ಪಾದ್ಯೇನ ಫಲಮೂಲೈಶ್ಚ ಉವಾಚ ಮುನಿಭಿಃ ಸಹ । ತೇಷಾಂ ತತ್ರೋಪವಿಷ್ಟಾನಾಂ ತಾಸ್ತಾಃ ಸುಮಧುರಾಃ ಕಥಾಃ ॥ ೬ ॥ ಬಭೂವುಃ ಪರಮರ್ಷೀಣಾಂ ಮಧ್ಯಾದಿತ್ಯಗತೇಽಹನಿ । ತತಃ ಕಥಾಯಾಂ ಕಸ್ಯಾಂಚಿತ್​ ಪ್ರಾಂಜಲಿಃ ಪ್ರಗ್ರಹೋ ನೃಪಃ ॥ ೭ ॥ ಉವಾಚ ತಂ ಮಹಾತ್ಮಾನಮತ್ರೇಃ ಪುತ್ರಂ ತಪೋಧನಮ್ । ಭಗವನ್​ ಕಿಂಪ್ರಮಾಣೇನ ಮಮವಂಶೋ ಭವಿಷ್ಯತಿ ॥ ೮ ॥ ಕಿಮಾಯುಶ್ಚ ಹಿ ಮೇ ರಾಮಃ ಪುತ್ರಾಶ್ಚಾನ್ಯೇ ಕಿಮಾಯುಷಃ । ರಾಮಸ್ಯ ಚ ಸುತಾ ಯೇಸ್ಯುಸ್ತೇಷಾಮಾಯುಃ ಕಿಯದ್ಭವೇತ್​ ॥೯ ಕಾಮ್ಯಯಾ ಭಗವನ್​ ಬ್ರೂಹಿ ವಂಶಸ್ಯಾಸ್ಯ ಗತಿಂ ಮಮ । ತಚ್ಛ್ರುತ್ವಾ ವ್ಯಾಹೃತಂ ವಾಕ್ಯಂ ರಾಜ್ಞೋದಶರಥಸ್ಯ ಚ ॥ ೧೦ ॥ ದುರ್ವಾಸಾಃ ಸುಮಹಾತೇಜಾವ್ಯಾಹರ್ತುಮುಚಕ್ರಮೇ । ಶೃಣು ರಾಜನ್​ ಪುರಾವೃತ್ತಂ ತಥಾದೈವಾಸುರೇ ಯುಧಿ ॥ ೧೧ ॥ ದೈತ್ಯಾಃ ಸುರೈರ್ಭರ್ತ್ಸ್ಯಮಾನಾಭೃಗುಪತ್ನೀಂ ಸಮಾಶ್ರಿತಾಃ । ತಯಾ ದತ್ತಾಭಯಾಸ್ತತ್ರನ್ಯವಸನ್ನಭಯಾಸ್ತದಾ ॥ ೧೨ ॥ ತಯಾ ಪರಗೃಹೀತಾಂಸ್ತಾನ್​ ದೃಷ್ಟ್ವಾಕ್ರುದ್ಧಃ ಸುರೇಶ್ವರಃ । ಚಕ್ರೇಣ ಶಿತಧಾರೇಣ ಭೃಗುಪತ್ನ್ಯಾಃಶಿರೋಽಹರತ್​ ॥ ೧೩ ॥ ತತಸ್ತಾಂ ನಿಹತಾಂ ದೃಷ್ಟ್ವಾ ಪತ್ನೀಭೃಗುಕುಲೋದ್ವಹಃ । ಶಶಾಪ ಸಹಸಾ ಕ್ರುದ್ಧೋ ವಿಷ್ಣುಂರಿಪುಕುಲಾರ್ದನಮ್ ॥ ೧೪ ॥ ಯಸ್ಮಾದವಧ್ಯಾಂ ಮೇ ಪತ್ನೀಮವಧೀಃ ಕ್ರೋಧಮೂರ್ಛಿತಃ । ತಸ್ಮಾತ್ತ್ವಂ ಮಾನುಷೇ ಲೋಕೇ ಜನಿಷ್ಯಸಿ ಜನಾರ್ದನ ॥ ೧೫ ॥ ತತ್ರ ಪತ್ನೀವಿಯೋಗಂ ತ್ವಂ ಪ್ರಾಪ್ಸ್ಯಸೇ ಬಹುವಾರ್ಷಿಕಮ್ । ಶಾಪಾಭಿಹಚೇತಾಃ ಸ ಸ್ವಾತ್ಮನಾಭಾವಿತೋಽಭವತ್​ ॥ ೧೬ ॥ ಅರ್ಚಯಾಮಾಸ ತಂ ದೇವಂ ಭೃಗುಃ ಶಾಪೇನ ಪೀಡಿತಃ । ತಪಸರಾಧಿತೋ ದೇವೋಹ್ಯಬ್ರವೀದ್ಭಕ್ತವತ್ಸಲಃ ॥ ೧೭ ॥ ಲೋಕಾನಾಂ ಸಂಪ್ರಿಯಾರ್ಥಂ ತು ತಂ ಶಾಪಂಗ್ರಾಹ್ಯಮುಕ್ತವಾನ್​ । ಇತಿ ಶಪ್ತೋ ಮಹಾತೇಜಾ ಭೃಗುಣಾಪೂರ್ವಜನ್ಮನಿ ॥ ೧೮ ॥ ಇಹಾಗತೋ ಹಿ ಪುತ್ರತ್ವಂ ತವ ಪಾರ್ಥಿವಸತ್ತಮ । ರಾಮ ಇತ್ಯಭಿವಿಖ್ಯಾತಸ್ತ್ರಿಷು ಲೋಕೇಷುಮಾನದ ॥ ೧೯ ॥ ತತ್ಫಲಂ ಪ್ರಾಪ್ಸ್ಯತೇ ಚಾಪಿಭೃಗುಶಾಪಕೃತಂ ಮಹತ್​ । ಅಯೋಧ್ಯಾಯಾಃ ಪತೀ ರಾಮೋದೀರ್ಘಕಾಲಂ ಭವಿಷ್ಯತಿ ॥ ೨೦ ॥ ತತ್ರ ಪತ್ನೀವಿಯೋಗಂ ಚ ದೀರ್ಘಕಾಲಂ ಗಮಿಷ್ಯತಿ । ಸುಖಿನಶ್ಚ ಸಮೃದ್ಧಾಶ್ಚ ಭವಿಷ್ಯಂತಸ್ಯ ಯೇಽನುಗಾಃ ॥ ೨೧ ॥ ದಶ ವರ್ಷಸಹಸ್ರಾಣಿ ದಶವರ್ಷಶತಾನಿ ಚ। ರಾಮೋ ರಾಜ್ಯಮುಪಾಸಿತ್ವಾ ಬ್ರಹ್ಮಲೋಕಂಗಮಿಷ್ಯತಿ ॥ ೨೨ ॥ ಸಮೃದ್ಧೈಶ್ಚಾಶ್ವಮೇಧೈಶ್ಚ ಇಷ್ಟ್ವಾಪರಮದುರ್ಜಯಃ । ರಾಜವಂಶಾಂಶ್ಚ ಬಹುಶೋ ಬಹೂನ್​ಸಂಸ್ಥಾಪಯಿಷ್ಯತಿ ॥ ೨೩ ॥ ದ್ವೌ ಪುತ್ರೌ ತು ಭವಿಷ್ಯೇತೇ ಸೀತಾಯಾಂರಾಘವಸ್ಯ ತು । ಅನ್ಯತ್ರ ನ ತ್ವಯೋಧ್ಯಾಯಾಂ ಸತ್ಯಮೇತನ್ನ ಸಂಶಯಃ ॥ ೨೪ ॥ ಸೀತಾಯಾಶ್ಚ ತತಃ ಪುತ್ರಾವಭಿಷೇಕ್ಷ್ಯತಿ ರಾಘವಃ । ಸ ಸರ್ವಮಖಿಲಂ ರಾಜ್ಞೋ ವಂಶಸ್ಯಾಹಗತಾಗತಮ್ ॥ ೨೫ ॥ ಆಖ್ಯಾಯ ಸುಮಹಾತೇಜಾಸ್ತೂಷ್ಣೀಮಾಸೀನ್ಮಹಾಮುನಿಃ। ತೂಷ್ಣೀಂಭೂತೇ ತದಾ ತಸ್ಮಿನ್​ ರಾಜಾದಶರಥೋ ಮುನೌ ॥ ೨೬ ॥ ಅಭಿವಾದ್ಯ ಮಹಾತ್ಮಾನೌ ಪುನರಾಯಾತ್​ಪುರೋತ್ತಮಮ್ । ಏತದ್ವಚೋ ಮಯಾ ತತ್ರ ಮುನಿನಾ ವ್ಯಾಹೃತಂ ಪುರಾ ॥ ೨೭ ॥ ಶ್ರುತಂ ಹೃದಿ ಚ ನಿಕ್ಷಿಪ್ತಂ ನಾನ್ಯಥಾತದ್ಭವಿಷ್ಯತಿ । ಏವಂ ಗತೇ ನ ಸಂತಾಪಂ ಕರ್ತುಮರ್ಹಸಿ ರಾಘವ ॥ ೨೮ ॥ ಸೀತಾರ್ಥೇ ರಾಘವಾರ್ಥೇ ವಾ ದೃಢೋ ಭವನರೋತ್ತಮ । ಶ್ರುತ್ವಾ ತು ವ್ಯಾಹೃತಂ ವಾಕ್ಯಂ ಸೂತಸ್ಯ ಪರಮಾದ್ಭುತಮ್ ॥ ೨೯ ॥ ಪ್ರಹರ್ಷಮತುಲಂ ಲೇಭೇ ಸಾಧು ಸಾಧ್ವಿತಿ ಚಾಬ್ರವೀತ್​ । ತತಃ ಸಂವದತೋರೇವಂ ಸೂತಲಕ್ಷ್ಮಣಯೋಃ ಪಥಿ ॥ ೩೦ ॥ ಅಸ್ತಮರ್ಕೇ ಗತೇ ವಾಸಂ ಕೇಶಿನ್ಯಾಂತಾವಥೋಷತುಃ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಪಂಚಾಶಃ ಸರ್ಗಃ ಉತ್ತರಕಾಂಡಃ 