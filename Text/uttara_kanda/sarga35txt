ಪಂಚತ್ರಿಂಶಃ ಸರ್ಗಃ - ಹನೂಮದುತ್ಪತ್ತಿಃ ಅಪೃಚ್ಛತ ತದಾ ರಾಮೋದಕ್ಷಿಣಾಶಾಶ್ರಯಂ ಮುನಿಮ್ । ಪ್ರಾಂಜಲಿರ್ವಿನಯೋಪೇತ ಇದಂ ವಚನಮರ್ಥವತ್​ ॥ ೧ ॥ ಅತುಲಂ ಬಲಮೇತದ್ವೈ ವಾಲಿನೋ ರಾವಣಸ್ಯಚ । ನ ತ್ವೇತಾಭ್ಯಾಂ ಹನುಮತಾ ಸಮಂ ತ್ವಿತಿಮತಿರ್ಮಮ ॥ ೨ ॥ ಶೌರ್ಯಂ ದಾಕ್ಷ್ಯಂ ಬಲಂ ಧೈರ್ಯಂಪ್ರಾಜ್ಞತಾ ನಯಸಾಧನಮ್ । ವಿಕ್ರಮಶ್ಚ ಪ್ರಭಾವಶ್ಚ ಹನೂಮತಿ ಕೃತಾಲಯಾಃ ॥ ೩ ॥ ದೃಷ್ಟ್ವೈವ ಸಾಗರಂ ವೀಕ್ಷ್ಯ ಸೀದಂತೀಂಕಪಿವಾಹಿನೀಮ್ । ಸಮಾಶ್ವಾಸ್ಯ ಮಹಾಬಾಹುರ್ಯೋಜನಾನಾಂಶತಂ ಪ್ಲುತಃ ॥ ೪ ॥ ಧರ್ಷಯಿತ್ವಾ ಪುರೀಂ ಲಂಕಾಂರಾವಣಾಂತಃಪುರಂ ತದಾ । ದೃಷ್ಟ್ವಾ ಸಂಭಾಷಿತಾ ಚಾಪಿ ಸೀತಾ ಹ್ಯಾಶ್ವಾಸಿತಾತಥಾ ॥ ೫ ॥ ಸೇನಾಗ್ರಗಾ ಮಂತ್ರಿಸುತಾಃ ಕಿಂಕರಾರಾವಣಾತ್ಮಜಃ । ಏತೇ ಹನುಮತಾ ತತ್ರ ಹ್ಯೇಕೇನ ವಿನಿ ಪಾತಿತಾಃ ॥ ೬ ॥ ಭೂಯೋ ಬಂಧಾದ್ವಿಮುಕ್ತೇನಭೀಷಯಿತ್ವಾ ದಶಾನನಮ್ । ಲಂಕಾ ಭಸ್ಮೀಕೃತಾ ಯೇನ ಪಾವಕೇನೇವ ಮೇದಿನೀ ॥ ೭ ॥ ನ ಕಾಲಸ್ಯ ನ ಶಕ್ರಸ್ಯ ನವಿಷ್ಣೋರ್ವಿತ್ತಪಸ್ಯ ಚ । ಕರ್ಮಾಣಿ ತಾನಿ ಶ್ರೂಯಂತೇ ಯಾನಿ ಯುದ್ಧೇ ಹನೂಮತಃ ॥ ೮ ॥ ಏತಸ್ಯ ಬಾಹುವೀರ್ಯೇಣ ಲಂಕಾ ಸೀತಾ ಚಲಕ್ಷ್ಮಣಃ । ಪ್ರಾಪ್ತಾ ಮಯಾ ಜಯಶ್ಚೈವ ರಾಜ್ಯಂಮಿತ್ರಾಣಿ ಬಾಂಧವಾಃ ॥ ೯ ॥ ಹನೂಮಾನ್​ ಯದಿ ನೋ ನ ಸ್ಯಾದ್ವಾನರಾಧಿಪತೇಃ ಸಖಾ । ಪ್ರವೃತ್ತಿಮಪಿ ಕೋ ವೇತ್ತುಂ ಜಾನಕ್ಯಾಃ ಶಕ್ತಿಮಾನ್​ ಭವೇತ್​ ॥ ೧೦ ॥ ಕಿಮರ್ಥಂ ವಾಲ್ಯನೇನೈವಸುಗ್ರೀವಪ್ರಿಯಕಾಮ್ಯಯಾ । ತದಾ ವೈರೇ ಸಮುತ್ಪ್ನೇ ನ ದಗ್ಧೋವೀರುಧೋ ಯಥಾ ॥ ೧೧ ॥ ನ ಹಿ ವೇದಿತಾನ್​ ಮನ್ಯೇ ಹನೂಮಾನಾತ್ಮನೋ ಬಲಮ್ । ಯದ್ದೃಷ್ಟವಾನ್​ ಜೀವಿತೇಷ್ಟಂ ಕ್ಲಿಶ್ಯಂತಂವಾನರಾಧಿಪಮ್ ॥ ೧೨ ॥ ಏತನ್ಮೇ ಭಗವನ್​ ಸರ್ವಂ ಹನೂಮತಿಮಹಾಮತೌ । ವಿಸ್ತರೇಣ ಯಥಾತತ್ತ್ವಂಕಥಯಾಮರಪೂಜಿತ ॥ ೧೩ ॥ ರಾಘವಸ್ಯ ವಚಃ ಶ್ರುತ್ವಾಹೇತುಯುಕ್ತಮೃಷಿಸ್ತದಾ । ಹನೂಮತಃ ಸಮಕ್ಷಂ ತಮಿದಂವಚನಮಬ್ರವೀತ್​ ॥ ೧೪ ॥ ಸತ್ಯಮೇತದ್ರಘುಶ್ರೇಷ್ಠ ಯದ್ಬ್ರವೀಷಿ ಹನೂಮತಃ । ನ ಬಲೇ ವಿದ್ಯತೇ ತುಲ್ಯೋ ನ ಗತೌ ನಮತೌ ಪರಃ ॥ ೧೫ ॥ ಅಮೋಘಶಾಪೈಃ ಶಾಪಸ್ತು ದತ್ತೋಽಸ್ಯ ಋಷಿಭಿಃ ಪುರಾ । ನ ವೇತ್ತಾ ಹಿ ಬಲಂ ಯೇನ ಬಲೀಸನ್ನರಿಮರ್ದನಃ ॥ ೧೬ ॥ ಬಾಲ್ಯೇಽಪ್ಯೇತೇನ ಯತ್​ ಕರ್ಮ ಕೃತಂ ರಾಮ ಮಹಾಬಲ । ತನ್ನ ವರ್ಣಯಿತುಂ ಶಕ್ಯಮಿತಿ ಬಾಲತಯಾಸ್ಯ ತೇ ॥ ೧೭ ॥ ಯದಿ ವಾಸ್ತಿ ಹ್ಯಭಿಪ್ರಾಯಸ್ತಚ್ಛ್ರೋತುಂತವ ರಾಘವ । ಸಮಾಧಾಯ ಮತಿಂ ರಾಮ ನಿಶಾಮಯವದಾಮ್ಯಹಮ್ ॥ ೧೮ ॥ ಸೂರ್ಯದತ್ತವರಃ ಸ್ವರ್ಣಃ ಸುಮೇರುರ್ನಾಮ ಪರ್ವತಃ । ಯತ್ರ ರಾಜ್ಯಂ ಪ್ರಶಾಸ್ತ್ಯಸ್ಯ ಕೇಸರೀನಾಮ ವೈ ಪಿತಾ ॥ ೧೯ ॥ ತಸ್ಯ ಭಾರ್ಯಾ ಬಭೂವೇಷ್ಯಾ ಹ್ಯಂಜನೇತಿಪರಿಶ್ರುತಾ । ಜನಯಾಮಾಸ ತಸ್ಯಾಂ ವೈವಾಯುರಾತ್ಮಜಮುತ್ತಮಮ್ ॥೨೦ ಶಾಲಿಶೂಕನಿಭಾಭಾಸಂ ಪ್ರಾಸೂತಾಮುಂತದಾಂಜನಾ । ಫಲಾನ್ಯಾಹರ್ತುಕಾಮಾ ವೈ ನಿಷ್ಕ್ರಾಂತಾಗಹನೇಚರಾ ॥ ೨೧ ॥ ಏಷ ಮಾತುರ್ವಿಯೋಗಾಚ್ಚ ಕ್ಷುಧಯಾಚ ಭೃಶಾರ್ದಿತಃ । ರುರೋದ ಶಿಶುರತ್ಯರ್ಥಂ ಶಿಶುಃ ಶರವಣೇ ಯಥಾ ॥ ೨೨ ॥ ತದೋದ್ಯಂತಂ ವಿವಸ್ವಂತಂಜಪಾಪುಷ್ಪೋತ್ಕರೋಪಮಮ್ । ದದರ್ಶ ಫಲಲೋಭಾಚ್ಚ ಹ್ಯುತ್ಪಪಾತ ರವಿಂ ಪ್ರತಿ ॥ ೨೩ ॥ ಬಾಲಾರ್ಕಭಿಮುಖೋ ಬಾಲೋ ಬಾಲಾರ್ಕ ಇವ ಮೂರ್ತಿಮಾನ್​ । ಗ್ರಹೀತುಕಾಮೋ ಬಾಲಾರ್ಕಂ ಪ್ರವತೇಽಂಬರಮಧ್ಯಗಃ ॥ ೨೪ ॥ ಏತಸ್ಮಿನ್​ ಪ್ಲವಮಾನೇ ತು ಶಿಶುಭಾವೇ ಹನೂಮತಿ । ದೇವದಾನವಯಕ್ಷಾಣಾಂ ವಿಸ್ಮಯಃ ಸುಮಹಾನಭೂತ್​ ॥ ೨೫ ॥ ನಾಪ್ಯೇವಂ ವೇಗವಾನ್​ ವಾಯುರ್ಗರುಡೋವಾ ಮನಸ್ತಥಾ । ಯಥಾಯಂ ವಾಯುಪುತ್ರಸ್ತು ಕ್ರಮತೇಽಂಬರಮುತ್ತಮಮ್ ॥ ೨೬ ॥ ಯದಿ ತಾವಚ್ಛಿಶೋರಸ್ಯ ತ್ವೀದೃಶೋಗತಿವಿಕ್ರಮಃ । ಯೌವನಂ ಬಲಮಾಸಾದ್ಯ ಕಥಂ ವೇಗೋಭವಿಷ್ಯತಿ ॥ ೨೭ ॥ ತಮನುಪ್ಲವತೇ ವಾಯುಃ ಪ್ಲವಂತಂ ಪುತ್ರಮಾತ್ಮನಃ । ಸೂರ್ಯದಾಹಭಯಾದ್ರಕ್ಷಂಸ್ತುಷಾರಚಯಶೀತಲಃ ॥ ೨೮ ॥ ಬಹುಯೋಜನಸಾಹಸ್ರಂ ಕ್ರಾಮನ್ನೇಷಗತೋಽಂಬರಮ್ । ಪಿತುರ್ಬಲಾಚ್ಚ ಬಾಲ್ಯಾಚ್ಚಭಾಸ್ಕರಾಭ್ಯಾಶಮಾಗತಃ ॥ ೨೯ ॥ ಶಿಶುರೇಷ ತ್ವದೋಷಜ್ಞ ಇತಿ ಮತ್ವಾ ದಿನೇಶ್ವರಃ । ಕಾರ್ಯಂ ಚಾತ್ರ ಸಮಾಯತ್ತಮಿತ್ಯೇವಂನ ದದಾಹ ಸಃ ॥ ೩೦ ॥ ಯಮೇವ ದಿವಸಂ ಹ್ಯೇಷ ಗ್ರಹೀತುಂಭಾಸ್ಕರಂ ಪ್ಲುತಃ । ತಮೇವ ದಿವಸಂ ರಾಹುರ್ಜಿಘೃಕ್ಷತಿದಿವಾಕರಮ್ ॥ ೩೧ ॥ ಅನೇನ ಸ ಪರಾಮೃಷ್ಟೋ ರಾಮಸೂರ್ಯರಥೋಪರಿ । ಅಪಕ್ರಾಂತಸ್ತತಸ್ತ್ರಸ್ತೋರಾಹುಶ್ಚಂದ್ರಾರ್ಕಮರ್ದನಃ ॥ ೩೨ ॥ ಸ ಇಂದ್ರಭವನಂ ಗತ್ವಾ ಸರೋಷಃ ಸಿಂಹಿಕಾಸುತಃ । ಅಬ್ರವೀದ್​ಭ್ರುಕುಟಿಂ ಕೃತ್ವಾ ದೇವಂದೇವಗಣೈರ್ವೃತಮ್ ॥ ೩೩ ॥ ಬುಭುಕ್ಷಾಪನಯಂ ದತ್ತ್ವಾ ಚಂದ್ರಾರ್ಕೌ ಮಮ ವಾಸವ । ಕಿಮಿದಂ ತತ್ತ್ವಯಾ ದತ್ತಮನ್ಯಸ್ಯ ಬಲವೃತ್ರಹನ್​ ॥ ೩೪ ॥ ಅದ್ಯಾಹಂ ಪರ್ವಕಾಲೇ ತು ಜಿಘೃಕ್ಷುಃ ಸೂರ್ಯಮಾಗತಃ । ಅಥಾನ್ಯೋ ರಾಹುರಾಸಾದ್ಯ ಜಗ್ರಾಹ ಸಹಸಾರವಿಮ್ ॥ ೩೫ ॥ ಸ ರಾಹೋರ್ವಚನಂ ಶ್ರುತ್ವಾ ವಾಸವಃ ಸಂಭ್ರಮಾನ್ವಿತಃ । ಉತ್ಪಪಾತಸನಂ ಹಿತ್ವಾ ಚೋದ್ವಹನ್​ಕಾಂಚನೀಂ ಸ್ರಜಮ್ ॥ ೩೬ ॥ ತತಃ ಕೈಲಾಸಕೂಟಾಭಂ ಚತುರ್ದಂತಂಮದಸ್ರವಮ್ । ಶೃಂಗಾರಧಾರಿಣಂ ಪ್ರಾಂಶುಂಸ್ವರ್ಣಘಂಟಾಟ್ಟಹಾಸಿನಮ್ ॥ ೩೭ ॥ ಇಂದ್ರಃ ಕರೀಂದ್ರಮಾರುಹ್ಯ ರಾಹುಂಕೃತ್ವಾ ಪುರಃಸರಮ್ । ಪ್ರಾಯಾದ್ಯತ್ರಾಭವತ್​ ಸೂರ್ಯಃ ಸಹಾನೇನ ಹನೂಮತಾ ॥ ೩೮ ॥ ಅಥಾತಿರಭಸೇನಾಗಾದ್ರಾಹುರುತ್ಸೃಜ್ಯ ವಾಸವಮ್ । ಅನೇನ ಚ ಸ ವೈ ದೃಷ್ಟಃ ಪ್ರಧಾವತ್​ಶೈಲಕೂಟವತ್​ ॥ ೩೯ ॥ ತತಃ ಸೂರ್ಯಂ ಸಮುತ್ಸೃಜ್ಯ ರಾಹುಂಫಲಮವೇಕ್ಷ್ಯ ಚ । ಉತ್ಪಪಾತ ಪುನರ್ವ್ಯೋಮ ಗ್ರಹೀತುಂಸಿಂಹಿಕಾಸುತಮ್ ॥ ೪೦ ॥ ಉತ್ಸೃಜ್ಯಾರ್ಕಮಿಮಂ ರಾಮ ಪ್ರಧಾವಂತಂಪ್ಲವಂಗಮಮ್ । ಅವೇಕ್ಷ್ಯೈವಂ ಪರಾವೃತ್ಯ ಮುಖಶೇಷಃಪರಾಙ್ಮುಖಃ ॥ ೪೧ ॥ ಇಂದ್ರಮಾಶಂಸಮಾನಸ್ತು ತ್ರಾತಾರಂಸಿಂಹಿಕಾಸುತಃ । ಇಂದ್ರ ಇಂದ್ರೇತಿ ಸಂತ್ರಾಸಾನ್ಮುಹುರ್ಮುಹುರಭಾಷತ ॥ ೪೨ ॥ ರಾಹೋರ್ವಿಕ್ರೋಶಮಾನಸ್ಯ ಪ್ರಾಗೇವಾಲಕ್ಷಿತಂ ಸ್ವರಮ್ । ಶ್ರುತ್ವೇಂದ್ರೋವಾಚ ಮಾ ಭೈಷೀರಹಮೇನಂ ನಿಷೂದಯೇ ॥ ೪೩ ॥ ಐರಾವತಂ ತತೋ ದೃಷ್ಟ್ವಾ ಮಹತ್ತದಿದಮಿತ್ಯಪಿ । ಫಲಂ ಮತ್ವಾ ಹಸ್ತಿರಾಜಮಭಿದುದ್ರಾವಮಾರುತಿಃ ॥ ೪೪ ॥ ತಥಾಸ್ಯ ಧಾವತೋರೂಪಮೈರಾವತಜಿಘೃಕ್ಷಯಾ । ಮುಹೂರ್ತಮಭವದ್ಘೋರಮಿಂದ್ರಾಗ್ನೇರಿವ ಭಾಸ್ವರಮ್ ॥ ೪೫ ॥ ಏವಮಾಧಾವಮಾನಂ ತು ನಾತಿಕ್ರುದ್ಧಃ ಶಚೀಪತಿಃ । ಹಸ್ತಾಂತಾದತಿಮುಕ್ತೇನಕುಲಿಶೇನಾಭ್ಯತಾಡಯತ್​ ॥ ೪೬ ॥ ತತೋ ಗಿರೌ ಪಪಾತೈಷಇಂದ್ರವಜ್ರಾಭಿತಾಡಿತಃ । ಪತಮಾನಸ್ಯ ಚೈತಸ್ಯ ವಾಮೋಹನುರಭಜ್ಯತ ॥ ೪೭ ॥ ತಸ್ಮಿಂಸ್ತು ಪತಿತೇ ಬಾಲೇವಜ್ರತಾಡನವಿಹ್ವಲೇ । ಚುಕ್ರೋಧೇಂದ್ರಾಯ ಪವನಃ ಪ್ರಜಾನಾಮಹಿತಾಯ ಸಃ ॥ ೪೮ ॥ ಪ್ರಚಾರಂ ಸ ತು ಸಂಗೃಹ್ಯ ಪ್ರಜಾಸ್ವಂತರ್ಗತಃ ಪ್ರಭುಃ । ಗುಹಾಂ ಪ್ರವಿಷ್ಟಃ ಸ್ವಸುತಂಶಿಶುಮಾದಾಯ ಮಾರುತಃ ॥ ೪೯ ॥ ವಿಣ್ಮೂತ್ರಾಶಯಮಾವೃತ್ಯ ಪ್ರಜಾನಾಂ ಪರಮಾರ್ತಿಕೃತ್​ । ರುರೋಧ ಸರ್ವಭೂತಾನಿ ಯಥಾ ವರ್ಷಾಣಿವಾಸವಃ ॥ ೫೦ ॥ ವಾಯುಪ್ರಕೋಪಾದ್​ಭೂತಾನಿ ನಿರುಚ್ಛ್ವಾಸಾನಿ ಸರ್ವತಃ । ಸಂಧಿಭಿರ್ಭಿದ್ಯಮಾನೈಶ್ಚ ಕಾಷ್ಠಭೂತಾನಿಜಜ್ಞಿರೇ ॥ ೫೧ ॥ ನಿಃಸ್ವಾಧ್ಯಾಯವಷಟ್​ಕಾರಂ ನಿಷ್ಕ್ರಿಯಂಧರ್ಮವರ್ಜಿತಮ್ । ವಾಯುಪ್ರಕೋಪಾತ್​ ತ್ರೈಲೋಕ್ಯಂ ನಿರಯಸ್ಥಮಿವಾಭವತ್​ ॥ ೫೨ ॥ ತತಃ ಪ್ರಜಾಃ ಸಗಂಧರ್ವಾಃ ಸದೇವಾಸುರಮಾನುಷಾಃ । ಪ್ರಜಾಪತಿಂ ಸಮಾಧಾವನ್​ ದುಃಖಿತಾಶ್ಚಸುಖೇಚ್ಛಯಾ ॥ ೫೩ ॥ ಊಚುಃ ಪ್ರಾಂಜಲಯೋ ದೇವಾ ಮಹೋದರನಿಭೋದರಾಃ । ತ್ವಯಾ ನು ಭಗವನ್​ ಸೃಷ್ಟಾಃ ಪ್ರಜಾನಾಥ ಚತುರ್ವಿಧಾಃ ॥ ೫೪ ॥ ತ್ವಯಾ ದತ್ತೋಽಯಮಸ್ಮಾಕಮಾಯುಷಃ ಪವನಃ ಪತಿಃ । ಸೋಽಸ್ಮಾನ್​ ಪ್ರಾಣೇಶ್ವರೋ ಭೂತ್ವಾಕಸ್ಮಾದೇಷೋಽದ್ಯ ಸತ್ತಮ ॥ ೫೫ ರುರೋಧ ದುಃಖಂಜನಯನ್ನಂತಃಪುರ ಇವ ಸ್ತ್ರಿಯಃ । ತಸ್ಮಾತ್ತ್ವಂ ಶರಣಂ ಪ್ರಾಪ್ತಾ ವಾಯುನೋಪಹತಾ ವಯಮ್ ॥ ೫೬ ॥ ವಾಯುಸಂರೋಧಜಂ ದುಃಖಮಿದಂ ನೋನುದ ದುಃಖಹನ್​ । ಏತತ್​ ಪ್ರಜಾನಾಂ ಶ್ರುತ್ವಾ ತು ಪ್ರಜಾನಾಥಃ ಪ್ರಜಾಪತಿಃ ॥ ೫೭ ॥ ಕಾರಣಾದಿತಿ ಚೋಕ್ತ್ವಾಸೌ ಪ್ರಜಾಃ ಪುನರಭಾಷತ । ಯಸ್ಮಿಂಶ್ಚ ಕಾರಣೇವಾಯುಶ್ಚಕ್ರೋಧ ಚ ರುರೋಧ ಚ॥ ೫೮ ॥ ಪ್ರಜಾಃ ಶೃಣುಧ್ವಂ ತತ್​ ಸರ್ವಂಶ್ರೋತವ್ಯಂ ಚಾತ್ಮನಃ ಕ್ಷಮಮ್ । ಪುತ್ರಸ್ತಸ್ಯಾಮರೇಶಾನ ಇಂದ್ರೇಣಾದ್ಯ ನಿಪಾತಿತಃ ॥ ೫೯ ॥ ರಾಹೋರ್ವಚನಮಾಸ್ಥಾಯ ತತಃ ಸಕುಪಿತೋಽನಿಲಃ । ಅಶರೀರಃ ಶರೀರೇಷು ವಾಯುಶ್ಚರತಿಪಾಲಯನ್​ ॥ ೬೦ ॥ ಶರೀರಂ ಹಿ ವಿನಾ ವಾಯುಂ ಸಮತಾಂ ಯಾತಿದಾರುಭಿಃ । ವಾಯುಃ ಪ್ರಾಣಃ ಸುಖಂ ವಾಯುರ್ವಾಯುಃ ಸರ್ವಮಿದಂ ಜಗತ್​ ॥ ೬೧ ॥ ವಾಯುನಾ ಸಂಪರಿತ್ಯಕ್ತಂ ನ ಸುಖಂವಿಂದತೇ ಜಗತ್​ । ಅದ್ಯೈವ ಚ ಪರಿತ್ಯಕ್ತಂ ವಾಯುನಾಜಗದಾಯುಷಾ ॥ ೬೨ ॥ ಅದ್ಯೈವ ತೇ ನಿರುಚ್ಛ್ವಾಸಾಃ ಕಾಷ್ಠಕುಡ್ಯೋಪಮಾಃ ಸ್ಥಿತಾಃ । ತದ್ಯಾಮಸ್ತತ್ರ ಯತ್ರಾಸ್ತೇಮಾರುತೋ ರುಕ್​ಪ್ರದೋ ಹಿ ನಃ ॥ ೬೩ ॥ ಮಾ ವಿನಾಶಂ ಗಮಿಷ್ಯಾಮ ಅಪ್ರಸಾದ್ಯಾದಿತೇ ಸುತಾಃ ॥ ತತಃ ಪ್ರಜಾಭಿಃ ಸಹಿತಃ ಪ್ರಜಾಪತಿಃ ಸದೇವಗಂಧರ್ವಭುಜಂಗಗುಹ್ಯಕೈಃ । ಜಗಾಮ ತತ್ರಾಸ್ಯತಿ ಯತ್ರಮಾರುತಃ ಸುತಂ ಸುರೇಂದ್ರಾಭಿಹತಂಪ್ರಗೃಹ್ಯ ಸಃ ॥ ೬೪ ತತೋರ್ಽಕವೈಶ್ವಾನರಕಾಂಚನಪ್ರಭ್ ಅಂಸುತಂ ತದೋತ್ಸಂಗಗತಂಸದಾಗತೇಃ । ಚತುರ್ಮುಖೋ ವೀಕ್ಷ್ಯ ಕೃಪಾಮಥೋಕರೋತ್​ ಸದೇವಗಂಧರ್ವಸಯಕ್ಷರಾಕ್ಷಸೈಃ॥ ೬೫ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚತ್ರಿಂಶಃ ಸರ್ಗಃ ಉತ್ತರಕಾಂಡಃ 