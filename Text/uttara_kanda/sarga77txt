ಸಪ್ತಸಪ್ತತಿತಮಃ ಸರ್ಗಃ - ಸ್ವರ್ಗಿಪ್ರಶ್ನಃ ಪುರಾ ತ್ರೇತಾಯುಗೇ ರಾಮ ಹ್ಯರಣ್ಯಂಬಹುವಿಸ್ತರಮ್ । ಸಮಂತಾದ್ಯೋಜನಶತಂ ನಿರ್ಮೃಗಂಪಕ್ಷಿವರ್ಜಿತಮ್ ॥ ೧ ॥ ತಸ್ಮಿನ್ನಿರ್ಮಾನುಷೇಽರಣ್ಯೇ ಕುರ್ವಾಣಸ್ತಪಉತ್ತಮಮ್ । ಅಹಮಾಕ್ರಮಿತುಂ ಸೌಮ್ಯತದರಣ್ಯಮುಪಾಗಮಮ್ ॥ ತಸ್ಯ ರೂಪಮರಣ್ಯಸ್ಯ ನಿರ್ದೇಷ್ಟುಂ ನಶಶಾಕ ಹ । ಫಲೈರ್ಮೂಲೈಃ ಸುಖಾಸ್ವಾದೈರ್ಬಹುರೂಪೈಶ್ಚ ಪಾದಪೈಃ ॥ ೩ ॥ ತಸ್ಯಾರಣ್ಯಸ್ಯ ಮಧ್ಯೇ ತು ಸರೋಯೋಜನಮಾಯತಮ್ । ಹಂಸಕಾರಂಡವಾಕೀರ್ಣಂಚಕ್ರವಾಕೋಪಶೋಭಿತಮ್ ॥ ಪದ್ಮೋತ್ಪಲಸಮಾಕೀರ್ಣಂಸಮತಿಕ್ರಾಂತಶೈವಲಮ್ । ತದಾಶ್ಚರ್ಯಮಿವಾತ್ಯರ್ಥಂ ಸುಖಾಸ್ವಾದಮನುತ್ತಮಮ್ ॥ ೫ ॥ ಅರಜಸ್ಕಂ ತಥಾಕ್ಷೋಭ್ಯಂಶ್ರೀಮತ್ಪಕ್ಷಿಗಣಾಯುತಮ್ । ಸಮೀಪೇ ತಸ್ಯ ಸರಸೋಮಹದದ್ಭುತಮಾಶ್ರಮಮ್ ॥ ೬ ॥ ಪುರಾಣಂ ಪುಣ್ಯಮತ್ಯರ್ಥಂತಪಸ್ವಿಜನವರ್ಜಿತಮ್ । ತತ್ರಾಹಮವಸಂ ರಾತ್ರಿಂ ನೈದಾಘೀಂಪುರುಷರ್ಷಭ ॥ ೭ ॥ ಪ್ರಭಾತೇ ಕಾಲಮುತ್ಥಾಯ ಸರಸ್ತದುಪಚಕ್ರಮೇ । ಅಥಾಪಶ್ಯಂ ಶವಂ ತತ್ರ ಸುಪುಷ್ಪಮಜರಂ ಕ್ವಚಿತ್​ ॥ ೮ ॥ ಪಂಕ್ತಿಭೇದೇನ ಪುಷ್ಪಾಂಗಂಸಮಾಶ್ರಿತಸರೋವರಮ್ । ತಿಷ್ಠಂತಂ ಪರಯಾ ಲಕ್ಷ್ಮಾ್ಯ ತಸ್ಮಿಂಸ್ತೋಯಾಶಯೇ ನೃಪ ॥ ೯ ॥ ತಮರ್ಥಂ ಚಿಂತಯಾನೋಽಹಂಮುಹೂರ್ತಂ ತತ್ರ ರಾಘವ । ಉಷಿತೋಽಸ್ಮಿ ಸರಸ್ತೀರೇ ಕಿಂ ನ್ವಿದಂ ಸ್ಯಾದಿತಿಪ್ರಭೋ ॥ ೧೦ ॥ ಅಥಾಪಶ್ಯಂ ಮುಹೂರ್ತೇನ ದಿವ್ಯಮದ್ಭುತದರ್ಶನಮ್ । ವಿಮಾನಂ ಪರಮೋದಾರಂ ಹಂಸಯುಕ್ತಂಮನೋಜವಮ್ ॥ ೧೧ ॥ ಅತ್ಯರ್ಥಂ ಸ್ವರ್ಗಿಣಂ ತತ್ರ ವಿಮಾನೇರಘುನಂದನ । ಉಪಾಸ್ತೇಽಪ್ಸರಸಾಂ ವೀರ ಸಹಸ್ರಂದಿವ್ಯಭೂಷಣಮ್ ॥ ೧೨ ॥ ಗಾಯಂತಿ ದಿವ್ಯಗೇಯಾನಿ ವಾದಯಂತಿ ತಥಾಪರಾಃ । ಕ್ಷ್ವೇಲಯಂತಿ ತಥಾ ಚಾನ್ಯಾ ನೃತ್ಯಂತಿ ಚ ತಥಾಪರಾಃ ॥ ೧೩ ॥ ಅಪರಾಶ್ಚಂದ್ರರಶ್ಮ್ಯಾಭೈರ್ಹೇಮದಂಡೈಶ್ಚ ಚಾಮರೈಃ । ಧೋಧೂಯುರ್ವದನಂ ತಸ್ಯ ಪುಂಡರೀಕನಿಭೇಕ್ಷಣಮ್ ॥ ೧೪ ॥ ತತಃ ಸಿಂಹಾಸನಂ ತ್ಯಕ್ತ್ವಾಮೇರುಕೂಟಮಿವಾಂಶುಮಾನ್​ । ಪಶ್ಯತೋ ಮೇ ತದಾ ರಾಮವಿಮಾನಾದವರುಹ್ಯ ಚ ॥ ೧೫ ॥ ತಂ ಶವಂ ಭಕ್ಷಯಾಮಾಸ ಸ ಸ್ವರ್ಗೀರಘುನಂದನ । ತಥಾ ಭುಕ್ತ್ವಾ ಯಥಾಕಾಮಂ ಮಾಂಸಂಬಹುಸುಪೀವರಮ್ ॥ ೧೬ ॥ ಅವತೀರ್ಯ ಸರಃ ಸ್ವರ್ಗೀಸಂಸ್ಪ್ರಷ್ಟುಮುಪಚಕ್ರಮೇ । ಉಪಸ್ಪೃಶ್ಯ ಯಥಾನ್ಯಾಯಂ ಸ ಸ್ವರ್ಗೀರಘುಪುಂಗವ ॥ ೧೭ ॥ ಆರೋಢಮುಪಚಕ್ರಾಮವಿಮಾನವರಮುತ್ತಮಮ್ । ತಮಹಂ ದೇವಸಂಕಾಶಮಾರೋಹಂತಮುದೀಕ್ಷ್ಯವೈ ॥ ೧೮ ॥ ವಿಮಾನಮಬ್ರವಂ ವಾಕ್ಯಂ ಸ್ವರ್ಗಿಣಂಪುರುಷರ್ಷಭ । ಕೋ ಭವಾನ್​ ದೇವಸಂಕಾಶ ಆಹಾರಶ್ಚವಿಗರ್ಹಿತಃ ॥ ೧೯ ॥ ತ್ವಯೇದಂ ಭುಜ್ಯತೇ ಸೌಮ್ಯ ಕಿಮರ್ಥಂವಕ್ತುಮರ್ಹಸಿ । ಕಸ್ಯ ಸ್ಯಾದೀದೃಶೋ ಭಾವ ಆಹಾರೋ ದೇವಸಂಮತಃ ॥ ೨೦ ॥ ಆಶ್ಚರ್ಯಂ ವರ್ತತೇ ಸೌಮ್ಯ ಶ್ರೋತುಮಿಚ್ಛಾಮಿ ತತ್ತ್ವತಃ । ನಾಹಮೌಪಯಿಕಂ ಮನ್ಯೇ ತವ ಭಕ್ಷ್ಯಮಿದಂ ಶವಮ್ ॥ ೨೧ ॥ ಇತ್ಯೇವಮುಕ್ತಃ ಸ ನರೇಂದ್ರ ನಾಕೀಕೌತೂಹಲಾತ್​ ಸೂನೃತಯಾ ಗಿರಾ ಚ । ಶ್ರುತ್ವಾ ಚ ವಾಕ್ಯಂ ಮಮ ಸರ್ವಮೇತತ್​ಸರ್ವಂ ತಥಾ ಚಾ ಕಥಯನ್ಮಮೇತಿ ॥ ೨೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಸಪ್ತತಿತಮಃ ಸರ್ಗಃ ಉತ್ತರಕಾಂಡಃ 