ತ್ರ್ಯಶೀತಿತಮಃ ಸರ್ಗಃ - ರಾಜಸೂಯಾಜಿಹೀರ್ಷಾ ತಚ್ಛ್ರುತ್ವಾಭಾಷಿತಂ ತಸ್ಯ ರಾಮಸ್ಯಾಕ್ಲಿಷ್ಟಕರ್ಮಣಃ । ದ್ವಾಃಸ್ಥಃ ಕುಮಾರಾವಾಹೂಯರಾಘವಾಯ ನ್ಯವೇದಯತ್​ ॥ ೧ ॥ ದೃಷ್ಟ್ವಾ ತು ರಾಘವಃ ಪ್ರಾಪ್ತೌ ಪ್ರಿಯೌಭರತಲಕ್ಷ್ಮಣೌ । ಪರಿಷ್ವಜ್ಯ ತದಾ ರಾಮೋವಾಕ್ಯಮೇತದುವಾಚ ಹ ॥ ೨ ॥ ಕೃತಂ ಮಯಾ ಯಥಾತಥ್ಯಂ ದ್ವಿಜಕಾರ್ಯಮನುತ್ತಮಮ್ । ಧರ್ಮಸೇತುಮಥೋ ಭೂಯಃ ಕರ್ತುಮಿಚ್ಛಾಮಿ ರಾಘವೌ ॥ ೩ ॥ ಅಕ್ಷಯ್ಯಶ್ಚಾವ್ಯಯಶ್ಚೈವ ಧರ್ಮಸೇತುರ್ಮತೋ ಮಮ । ಧರ್ಮಪ್ರಸಾಧಕಂ ಹ್ಯೇತತ್​ಸರ್ವಪಾಪಪ್ರಣಾಶನಮ್ ॥ ೪ ॥ ಯುವಾಭ್ಯಮಾತ್ಮಭೂತಾಭ್ಯಾಂ ರಾಜಸೂಯಮನುತ್ತಮಮ್ । ಸಹಿತೋ ಯಷ್ಟುಮಿಚ್ಛಾಮಿ ತತ್ರಧರ್ಮೋ ಹಿ ಶಾಶ್ವತಃ ॥ ೫ ॥ ಇಷ್ಟ್ವಾ ತು ರಾಜಸೂಯೇನ ಮಿತ್ರಃ ಶತ್ರುನಿಬರ್ಹಣಃ । ಸುಹುತೇನ ಸುಯಜ್ಞೇನವರುಣತ್ವಮುಪಾಗಮತ್​ ॥ ಸೋಮಶ್ಚ ರಾಜಸೂಯೇನ ಇಷ್ಟ್ವಾಧರ್ಮೇಣ ಧರ್ಮವಿತ್​ । ಪ್ರಾಪ್ತಶ್ಚ ಸರ್ವಲೋಕೇಷು ಕೀರ್ತಿಂಸ್ಥಾನಂ ಚ ಶಾಶ್ವತಮ್ ॥ ೭ ॥ ಅಸ್ಮಿನ್ನಿಹನಿ ಯಚ್ಛ್ರೇಯಶ್ಚಿಂತ್ಯತಾಂತನ್ಮಯಾ ಸಹ । ಹಿತಂ ಚಾಯತಿಯುಕ್ತಂ ಚ ಪ್ರಯತೌ ವಕ್ತುಮರ್ಹಥಃ ॥ ೮ ॥ ಶ್ರುತ್ವಾ ತು ರಾಘವಸ್ಯೈತದ್ವಾಕ್ಯಂವಾಕ್ಯವಿಶಾರದಃ । ಭರತಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥ ತ್ವಯಿ ಧರ್ಮಃ ಪರಃ ಸಾಧೋ ತ್ವಯಿಸರ್ವಾ ವಸುಂಧರಾ । ಪ್ರತಿಷ್ಠಿತಾ ಮಹಾಬಾಹೋಯಶಶ್ಚಾಮಿತವಿಕ್ರಮ ॥೧೦ ಮಹೀಪಾಲಾಶ್ಚ ಸರ್ವೇ ತ್ವಾಂಪ್ರಜಾಪತಿಮಿವಾಮರಾಃ । ನಿರೀಕ್ಷಂತೇ ಮಹಾತ್ಮಾನಂ ಲೋಕನಾಥಂಯಥಾ ವಯಮ್ ॥ ೧೧ ॥ ಪ್ರಜಾಶ್ಚ ಪಿತೃವದ್ರಾಜನ್​ ಪಶ್ಯಂತಿ ತ್ವಾಂಮಹಾಬಲ । ಪೃಥಿವ್ಯಾ ಗತಿಭೂತೋ ಽಸಿ ಪ್ರಾಣಿನಾಮಪಿ ರಾಘವ ॥ ೧೨ ॥ ಸ ತ್ವಮೇವಂವಿಧಂ ಯಜ್ಞಮಾಹರ್ತಾಸಿ ಕಥಂ ನೃಪ । ಪೃಥಿವ್ಯಾಂ ರಾಜವಂಶಾನಾಂ ವಿನಾಶೋ ಯತ್ರದೃಶ್ಯತೇ ॥ ೧೩ ॥ ಪೃಥಿವ್ಯಾಂ ಯೇ ಚ ಪುರುಷಾ ರಾಜನ್​ಪೌರುಷಮಾಗತಃ । ಸರ್ವೇಷಾಂ ಭವಿತಾ ತತ್ರ ಸಂಕ್ಷಯಃ ಸರ್ವಕೋಪಜಃ ॥ ೧೪ ॥ ಸ ತ್ವಂ ಪುರುಷಶಾರ್ದೂಲ ಗುಣೈರತುಲವಿಕ್ರಮ । ಪೃಥಿವೀಂ ನಾರ್ಹಸೇ ಹಂತುಂ ವಶೇ ಹಿ ತವವರ್ತತೇ ॥ ೧೫ ॥ ಭರತಸ್ಯ ತು ತದ್ವಾಕ್ಯಂಶ್ರುತ್ವಾಮೃತಮಯಂ ತದಾ । ಪ್ರಹರ್ಷಮತುಲಂ ಲೇಭೇ ರಾಮಃ ಸತ್ಯಪರಾಕ್ರಮಃ ॥ ೧೬ ॥ ಉವಾಚ ಚ ಶುಭಂ ವಾಕ್ಯಂ ಕೈಕೇಯ್ಯಾನಂದವರ್ಧನಮ್ । ಪ್ರೀತೋಽಸ್ಮಿ ಪರಿತುಷ್ಟೋಽಸ್ಮಿ ತವಾದ್ಯ ವಚನೇಽನಘ ॥ ೧೭ ॥ ಇದಂ ವಚನಮಕ್ಲೀಬಂ ತ್ವಯಾಧರ್ಮಸಮಾಹಿತಮ್ । ವ್ಯಾಹೃತಂ ಪುರುಷವ್ಯಾಘ್ರ ಪೃಥಿವ್ಯಾಃಪರಿಪಾಲನಮ್ ॥ ೧೮ ॥ ಏಷ್ಯದಸ್ಮದಭಿಪ್ರಾಯಾದ್ರಾಜಸೂಯಾತ್​ಕ್ರತೂತ್ತಮಾತ್​ । ನಿವರ್ತಯಾಮಿ ಧರ್ಮಜ್ಞ ತವ ಸುವ್ಯಾಹೃತೇನ ಚ ॥ ೧೯ ॥ ಲೋಕಪೀಡಾಕರಂ ಕರ್ಮ ನ ಕರ್ತವ್ಯಂವಿಚಕ್ಷಣೈಃ । ಬಾಲಾನಾಂ ತು ಶುಭಂ ವಾಕ್ಯಂ ಗ್ರಾಹ್ಯಂ ಲಕ್ಷ್ಮಣಪೂರ್ವಜ ॥ ೨೦ ॥ ತಸ್ಮಾಚ್ಛೃಣೋಮಿ ತೇ ವಾಕ್ಯಂ ಸಾಧುಯುಕ್ತಂ ಮಹಾಮತೇ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರ್ಯಶೀತಿತಮಃ ಸರ್ಗಃ ಉತ್ತರಕಾಂಡಃ 