ದ್ವಾದಶಃ ಸರ್ಗಃ - ರಾವಣಾದಿವಿವಾಹಃ ರಾಕ್ಷಸೇಂದ್ರೋಽಭಿಷಿಕ್ತಸ್ತು ಭ್ರಾತೃಭ್ಯಾಂ ಸಹಿತಸ್ತದಾ । ತತಃ ಪ್ರದಾನಂ ರಾಕ್ಷಸ್ಯಾ ಭಗಿನ್ಯಾಃ ಸಮಚಿಂತಯತ್​ ॥ ೧ ॥ ಸ್ವಸಾರಂ ಕಾಲಕೇಯಾಯದಾನವೇಂದ್ರಾಯ ರಾಕ್ಷಸೀಮ್ । ದದೌ ಶೂರ್ಪಣಖಾಂ ನಾಮ ವಿದ್ಯುಜ್ಜಿಹ್ವಾಯ ನಾಮತಃ ॥ ೨ ॥ ಅಥ ದತ್ವಾ ಸ್ವಯಂ ರಕ್ಷೋಮೃಗಯಾಮಟತೇ ಸ್ಮ ತತ್​ । ತತ್ರಾಪಶ್ಯತ್ತತೋ ರಾಮ ಮಯಂನಾಮ ದಿತೇಃ ಸುತಮ್ ॥ ೩ ॥ ಕನ್ಯಾಸಹಾಯಂ ತಂ ದೃಷ್ಟ್ವಾದಶಗ್ರೀವೋ ನಿಶಾಚರಃ । ಅಪೃಚ್ಛತ್​ ಕೋ ಭವಾನೇಕೋ ನಿರ್ಮಾನುಷ್ಯಮೃಗೇ ವನೇ ॥ ಅನಯಾ ಮೃಗಶಾವಾಕ್ಷ್ಯಾ ಕಿಮರ್ಥಂ ಸಹತಿಷ್ಠಸಿ । ಮಯಸ್ತ್ವಥಾಬ್ರವೀದ್ರಾಮ ಪೃಚ್ಛಂತಂತಂ ನಿಶಾಚರಮ್ ॥ ೫ ॥ ಶ್ರೂಯತಾಂ ಸರ್ವಮಾಖ್ಯಾಸ್ಯೇಯಥಾವೃತ್ತಮಿದಂ ಮಮ । ಹೇಮಾ ನಾಮಾಪ್ಸರಾ ತಾತ ಶ್ರುತಪೂರ್ವಾಯದಿ ತ್ವಯಾ ॥ ೬ ॥ ದೈವತೈರ್ಮಮ ಸಾ ದತ್ತಾ ಪೌಲೋಮೀವಶತಕ್ರತೋಃ । ತಸ್ಯಾಂ ಸಕ್ತಮನಾಸ್ತಾತ ದಶವರ್ಷಶತಾನ್ಯಹಮ್ ॥ ೭ ॥ ಸಾ ಚ ದೈವತಕಾರ್ಯೇಣ ಗತಾವರ್ಷಾಂಶ್ಚತುರ್ದಶ । ತಸ್ಯಾ ಕೃತೇ ಚ ಹೇಮಾಯಾಃ ಸರ್ವಂಹೇಮಮಯಂ ಪುರಮ್ ॥ ೮ ॥ ವಜ್ರವೈದೂರ್ಯಚಿತ್ರಂ ಚ ಮಾಯಯಾ ನಿರ್ಮಿತಂ ಮಯಾ । ತತ್ರಾಹಮಸವಂ ದೀನಸ್ತಯಾ ಹೀನಃ ಸುದುಃಖಿತಃ ॥ ೯ ॥ ತಸ್ಮಾತ್​ ಪುರಾದ್ದುಹಿತಂ ಗೃಹೀತ್ವಾವನಮಾಗತಃ । ಇಯಂ ಮಮಾತ್ಮಜಾ ರಾಜಂಸ್ತಸ್ಯಾಃ ಕುಕ್ಷೌವಿವರ್ಧಿತಾ ॥ ೧೦ ॥ ಭರ್ತಾರಮನಯಾ ಸಾರ್ಧಮಸ್ಯಾಃ ಪ್ರಾಪ್ತೋಽಸ್ಮಿ ಮಾರ್ಗಿತುಮ್ । ಕನ್ಯಾಪಿತೃತ್ವಂ ದುಃಖಂ ಹಿ ಸರ್ವೇಷಾಂಮಾನಕಾಂಕ್ಷಿಣಾಮ್ ॥ ೧೧ ॥ ಕನ್ಯಾ ಹಿ ದ್ವೇ ಕುಲೇ ನಿತ್ಯಂ ಸಂಶಯೇಸ್ಥಾಪ್ಯ ತಿಷ್ಠತಿ । ಪುತ್ರದ್ವಯಂ ಮಮಾಪ್ಯಸ್ಯಾಂಭಾರ್ಯಾಯಾಂ ಸಂಬಭೂವ ಹ ॥ ೧೨ ॥ ಮಾಯಾವೀ ಪ್ರಥಮಸ್ತಾತದುಂದುಭಿಸ್ತದನಂತರಃ । ಏವಂ ತೇ ಸರ್ವಮಾಖ್ಯಾತಂ ಯಥಾತತ್ತ್ವೇನ ಪೃಚ್ಛತಃ ॥ ೧೩ ॥ ತ್ವಾಮಿದಾನೀಂ ಕಥಂ ತಾತ ಜಾನೀಯಾಂ ಕೋ ಭವಾನಿತಿ । ಏವಮುಕ್ತಂ ತು ತದ್ರಕ್ಷೋ ವಿನೀತಮಿದಮಬ್ರವೀತ್​ ॥ ೧೪ ॥ ಅಹಂ ಪೌಲಸ್ತ್ಯತನಯೋ ದಶಗ್ರೀವಶ್ಚನಾಮತಃ । ಮುನೇರ್ವಿಶ್ರವಸೋ ಯಸ್ತು ತೃತೀಯೋ ಬ್ರಹ್ಮಣೋಽಭವತ್​ ॥ ೧೫ ॥ ಏವಮುಕ್ತಸ್ತದಾ ರಾಮ ರಾಕ್ಷಸೇಂದ್ರೇಣದಾನವಃ । ಮಹರ್ಷೇಸ್ತನಯಂ ಜ್ಞಾತ್ವಾ ಮಯೋಹರ್ಷಮುಪಾಗತಃ ॥ ೧೬ ॥ ದಾತುಂ ದುಹಿತರಂ ತಸ್ಮೈರೋಚಯಾಮಾಸ ಯತ್ರ ವೈ । ಕರೇಣ ತು ಕರಂ ತಸ್ಯಾ ಗ್ರಾಹಯಿತ್ವಾಮಯಸ್ತದಾ ॥ ೧೭ ॥ ಪ್ರಹಸನ್​ ಪ್ರಾಹ ದೈತ್ಯೇಂದ್ರೋರಾಕ್ಷಸೇಂದ್ರಮಿದಂ ವಚಃ । ಇಯಂ ಮಮಾತ್ಮಜಾ ರಾಜನ್​ಹೇಮಮಯಾಪ್ಸರಸಾ ಧೃತಾ ॥ ೧೮ ॥ ಕನ್ಯಾ ಮಂದೋದರೀ ನಾಮ ಪತ್ನ್ಯರ್ಥಂಪ್ರತಿಗೃಹ್ಯತಾಮ್ । ಬಾಢಮಿತ್ಯೇವ ತಂ ರಾಮದಶಗ್ರೀವೋಽಭ್ಯಭಾಷತ ॥ ೧೯ ॥ ಪ್ರಜ್ವಾಲ್ಯ ತತ್ರ ಚೈವಾಗ್ನಿಮಕರೋತ್​ಪಾಣಿಸಂಗ್ರಹಮ್ । ಸ ಹಿ ತಸ್ಯ ಮಯೋ ರಾಮಶಾಪಭಿಜ್ಞಸ್ತಪೋಧನಾತ್​ ॥ ೨೦ ॥ ವಿದಿತ್ವಾ ತೇನ ಸಾ ದತ್ತಾ ತಸ್ಯ ಪೈತಾಮಹಂಕುಲಮ್ । ಅಮೋಘಂ ತಸ್ಯ ಶಕ್ತಿಂ ಚ ಪ್ರದದೌಪರಮಾದ್ಭುತಾಮ್ ॥ ೨೧ ॥ ಪರೇಣ ತಪಸಾ ಲಬ್ಧಾಂ ಜಘ್ನಿವಾಲ್ಲಕ್ಷ್ಮಣಂಯಯಾ । ಏವಂ ಸ್ವೀಕೃತದಾರೋ ವೈ ಲಂಕಾಯಾಈಶ್ವರಃ ಪ್ರಭುಃ ॥ ೨೨ ॥ ಗತ್ವಾ ತು ನಗರೀಂ ಭಾರ್ಯೇಭ್ರಾತೃಭ್ಯಾಂ ಸಮುಪಾಹರತ್​ । ವೈರೋಚನಸ್ಯ ದೌಹಿತ್ರೀಂ ವಜ್ರಾಜ್ವಾಲೇತಿನಾಮತಃ ॥ ೨೩ ॥ ತಾಂ ಭಾರ್ಯಾಂ ಕುಂಭಕರ್ಣಸ್ಯ ರಾವಣಃಸಮಕಲ್ಪಯತ್​ । ಗಂಧರ್ವರಾಜಸ್ಯ ಸುತಾಂ ಶೈಲೂಷಸ್ಯ ಮಹಾತ್ಮನಃ ॥ ೨೪ ॥ ಸರಮಾಂ ನಾಮ ಧರ್ಮಜ್ಞಾಂ ಲೇಭೇಭಾರ್ಯಾಂ ವಿಭೀಷಣಃ । ತೀರೇ ತು ಸರಸೋ ವೈ ತು ಸಂಜಜ್ಞೇಮಾನಸಸ್ಯ ಹಿ ॥ ೨೫ ॥ ಸರಸ್ತದಾ ಮಾನಸಂ ತು ವವೃಧೇಜಲದಾಗಮೇ । ಮಾತ್ರಾ ತು ತಸ್ಯಾಃ ಕನ್ಯಾಯಾಃ ಸ್ನೇಹೇನಾಕ್ರಂದಿತಂ ವಚಃ ॥ ೨೬ ॥ ಸರೋ ಮಾ ವರ್ಧಯಸ್ವೇತಿ ತತಃ ಸಾಸರಮಾಭವತ್​ । ಏವಂ ತೇ ಕೃತದಾರಾ ವೈ ರೇಮಿರೇ ತತ್ರರಾಕ್ಷಸಾಃ ॥ ೨೭ ॥ ಸ್ವಾಂ ಸ್ವಾಂ ಭಾರ್ಯಾಮುಪಾಗಮ್ಯ ಗಂಧರ್ವಾ ಇವ ನಂದನೇ । ತತೋ ಮಂದೋದರೀ ಪುತ್ರಂಮೇಘನಾದಮಜೀಜನತ್​ ॥ ೨೮ ॥ ಸ ಏವ ಇಂದ್ರಜಿನ್ನಾಮ ಯುಷ್ಮಾಭಿರಭಿಧೀಯತೇ । ಜಾತಮಾತ್ರೇಣ ಹಿ ಪುರಾ ತೇನರಾವಣಸೂನುನಾ ॥ ೨೯ ॥ ರುದತಾ ಸುಮಹಾನ್​ ಮುಕ್ತೋ ನಾದೋಜಲಧರೋಪಮಃ । ಜಡೀಕೃತಾ ಚ ಸಾ ಲಂಕಾ ತಸ್ಯ ನಾದೇನರಾಘವ ॥ ೩೦ ॥ ಪಿತಾ ತಸ್ಯಾಕರೋನ್ನಾಮ ಮೇಘನಾದ ಇತಿಸ್ವಯಮ್ । ಸೋಽವರ್ಧತ ತದಾ ರಾಮರಾವಣಾಂತಃಪುರೇ ಶುಭೇ ॥ ೩೧ ॥ ರಕ್ಷ್ಯಮಾಣೋ ವರಸ್ತ್ರೀಭಿಶ್ಛನ್ನಃ ಕಾಷ್ಠೈರಿವಾನಲಃ । ಮಾತಾಪಿತ್ರೋರ್ಮಹಾಹರ್ಷಂ ಜನಯನ್​ರಾವಣಾತ್ಮಜಃ ॥ ೩೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾದಶಃ ಸರ್ಗಃ ಉತ್ತರಕಾಂಡಃ 