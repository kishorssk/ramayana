ಏಕತ್ರಿಂಶಃ ಸರ್ಗಃ - ರಾವಣನರ್ಮದಾವಗಾಹಃ ತತೋ ರಾಮೋ ಮಹಾತೇಜಾ ವಿಸ್ಮಯಾತ್​ಪುನರೇವ ಹಿ । ಉವಾಚ ಪ್ರಣತೋ ವಾಕ್ಯಮಗಸ್ತ್ಯಮೃಷಿಸತ್ತಮಮ್ ॥ ೧ ॥ ಭಗವನ್​ ರಾಕ್ಷಸಃ ಕ್ರೂರೋಯದಾಪ್ರಭೃತಿ ಮೇದಿನೀಮ್ । ಪರ್ಯಟತ್​ ಕಿಂ ತದಾ ಲೋಕಾಃ ಶೂನ್ಯಾ ಆಸನ್​ದ್ವಿಜೋತ್ತಮ ॥ ೨ ॥ ರಾಜಾ ವಾ ರಾಜಮಾತ್ರೋ ವಾ ಕಿಂ ತದಾ ನಾತ್ರಕಶ್ಚನ । ಧರ್ಷಣಂ ಯೇನ ನ ಪ್ರಾಪ್ತೋ ರಾವಣೋರಾಕ್ಷಸೇಶ್ವರಃ ॥ ೩ ॥ ಉತಾಹೋ ಹತವೀರ್ಯಾಸ್ತೇ ಬಭೂವುಃ ಪೃಥಿವೀಕ್ಷಿತಃ । ಬಹಿಷ್ಕೃತಾ ವರಾಸ್ತ್ರೈಶ್ಚ ಬಹವೋ ನಿರ್ಜಿತಾನೃಪಾಃ ॥ ೪ ॥ ರಾಘವಸ್ಯ ವಚಃ ಶ್ರುತ್ವಾ ಹ್ಯಗಸ್ತ್ಯೋಭಗವಾನೃಷಿಃ । ಉವಾಚ ರಾಮಂ ಪ್ರಹಸನ್​ ಪಿತಾಮಹಇವೇಶ್ವರಮ್ ॥ ೫ ॥ ಇತ್ಯೇವಂ ಬಾಧಮಾನಸ್ತು ಪಾರ್ಥಿವಾನ್​ಪಾರ್ಥಿವರ್ಷಭ । ಚಚಾರ ರಾವಣೋ ರಾಮ ಪೃಥಿವೀಂಪೃಥಿವೀಪತೇ ॥ ೬ ॥ ತತೋ ಮಾಹಿಷ್ಮತೀಂ ನಾಮ ಪುರೀಂಸ್ವರ್ಗಪುರೀಪ್ರಭಾಮ್ । ಸಂಪ್ರಾಪ್ತೋ ಯತ್ರ ಸಾನ್ನಿಧ್ಯಂಸದಾಸೀದ್ವಸುರೇತಸಃ ॥ ೭ ॥ ತುಲ್ಯ ಆಸೀನ್ನೃಪಸ್ತಸ್ಯ ಪ್ರಭಾವಾದ್ವಸುರೇತಸಃ । ಅರ್ಜುನೋ ನಾಮ ಯತ್ರಾಗ್ನಿಃ ಶಕರುಂಡೇಶಯಃ ಸದಾ ॥ ೮ ॥ ಯಮೇವ ದಿವಸಂ ಸೋಽಥ ಹೈಹಯಾ ಧಿಪತಿರ್ಬಲೀ । ಅರ್ಜುನೋ ನರ್ಮದಾಂ ರಂತುಂ ಗತಃ ಸ್ತ್ರೀಭಿಃ ಸಹೇಶ್ವರಃ ॥ ೯ ॥ ತಮೇವ ದಿವಸಂ ಸೋಽಥ ರಾವಣಸ್ತತ್ರ ಆಗತಃ । ರಾವಣೋ ರಾಕ್ಷಸೇಂದ್ರಸ್ತು ತಸ್ಯಾಮಾತ್ಯಾನಪೃಚ್ಛತ ॥ ೧೦ ॥ ಕ್ವಾರ್ಜುನೋ ನೃಪತಿಃ ಶೀಘ್ರಂ ಸಮ್ಯಗಾಖ್ಯಾತುಮರ್ಹಥ । ರಾವಣೋಽಹಮನುಪ್ರಾಪ್ತೋಯುದ್ಧೇಪ್ಸುರ್ನೃವರೇಣ ಹ ॥ ೧೧ ॥ ಮಮಾಗಮನಮಪ್ಯಗ್ರೇ ಯುಷ್ಮಾಭಿಃಸಂನಿವೇದ್ಯತಾಮ್ । ಇತ್ಯೇವಂ ರಾವಣೋಕ್ತಾಸ್ತೇ ಅಮಾತ್ಯಾಃ ಸುವಿಪಶ್ಚಿತಃ ॥ ೧೨ ॥ ಅಬ್ರುವನ್​ ರಾಕ್ಷಸಪತಿಮಸಾಂನಿಧ್ಯಂಮಹೀಪತೇಃ । ಶ್ರುತ್ವಾ ವಿಶ್ರವಸಃ ಪುತ್ರಃ ಪೌರಾಣಾಮರ್ಜುನಂ ಗತಮ್ ॥ ೧೩ ॥ ಅಪಸೃತ್ಯಾಗತೋ ವಿಂಧ್ಯಂಹಿಮವತ್ಸನ್ನಿಭಂ ಗಿರಿಮ್ । ಸ ತಮಭ್ರಮಿವಾವಿಷ್ಟಮುದ್ಭ್ರಾಂತಮಿವಮೇದಿನೀಮ್ ॥ ೧೪ ॥ ಅಪಶ್ಯದ್ರಾವಣೋ ವಿಂಧ್ಯಮಾಲಿಖಂತಮಿವಾಂಬರಮ್ । ಸಹಸ್ರಶಿಖರೋಪೇತಂಸಿಂಹಾಧ್ಯುಷಿತಕಂದರಮ್ ॥ ೧೫ ॥ ಪ್ರಪಾತಪತಿತೈಃ ಶೀತೈಃ ಸಾಟ್ಟಹಾಸಮಿವಾಂಬುಭಿಃ । ದೇವದಾನವಗಂಧರ್ವೈಃ ಸಾಪ್ಸರೋಗಣಕಿಂನರೈಃ ॥ ೧೬ ಸಸ್ತ್ರೀಭಿಃ ಕ್ರೀಡಮಾನೈಶ್ಚಸ್ವರ್ಗಭೂತಂ ಮಹೋಚ್ಛ್ರಯಮ್ । ನದೀಭಿಃ ಸ್ಯಂದಮಾನಾಭಿಃ ಸ್ಫಾಟಿಕಪ್ರತಿಮಂ ಜಲಮ್ ॥ ೧೭ ॥ ಘಣಾಭಿಶ್ಚಲಜಿಹ್ವಾಭಿರನಂತಮಿವವಿಷ್ಠಿತಮ್ । ಉತ್ಕ್ರಾಮಂತಂ ದರೀಮಂತಂಹಿಮವತ್ಸಂನಿಭಂ ಗಿರಿಮ್ ॥ ೧೮ ॥ ಪಶ್ಯ ಮಾನಸ್ತತೋ ವಿಂಧ್ಯಂ ರಾವಣೋನರ್ಮದಾಂ ಯಯೌ । ತಾಂಚಲೋಪಜಲಾಂ ಪುಣ್ಯಾಂ ಪಶ್ಚಿಮೋದ ಧಿಗಾಮಿನೀಮ್ ॥ ೧೯ ॥ ಮಹಿಷೈಃ ಸಮರೈಃ ಸಿಂಹೈಃಶಾರ್ದೂಲರ್ಕ್ಷಗಜೋತ್ತಮೈಃ । ಉಷ್ಣಾಭಿತಪ್ತೈಸ್ತೃಷಿತೈಃಸಂಕ್ಷೋಭಿತಜಲಾಶಯಾಮ್ ॥ ೨೦ ॥ ಚಕ್ರವಾಕೈಃ ಸಕಾರಂಡೈಃ ಸಹಂಸಜಲಕುಕ್ಕುಟೈಃ । ಸಾರಸೈಶ್ಚ ಸದಾ ಮತ್ತೈಃ ಸುಕೂಜದ್ಭಿಃ ಸಮಾವೃತಮ್ ॥ ೨೧ ॥ ಫುಲ್ಲದ್ರುಮಕೃತೋತ್ತಂಸಾಂಚಕ್ರವಾಕಯುಗಸ್ತನೀಮ್ । ವಿಸ್ತೀರ್ಣಪುಲಿನಶ್ರೋಣೀಂ ಹಂಸಾವಲಿಸುಮೇಖಲಾಮ್ ॥ ೨೨ ॥ ಪುಷ್ಪರೇಣ್ವನುಲಿಪ್ತಾಂಗೀಂಜಲಫೇನಾಮಲಾಂಶುಕಾಮ್ । ಜಲಾವಗಾಹಸಂಸ್ಪರ್ಶಾಂ ಫುಲ್ಲೋತ್ಪಲಶುಭೇಕ್ಷಣಾಮ್ ॥೨೩ ಪುಷ್ಪಕಾದವರುಹ್ಯಾಶು ನರ್ಮದಾಂಸರಿತಾಂ ವರಾಮ್ । ಇಷ್ಟಾಮಿವ ವರಾಂ ನಾರೀಮವಗಾಹ್ಯ ದಶಾನನಃ ॥ ೨೪ ॥ ಸ ತಸ್ಯಾಃ ಪುಲಿನೇ ರಮ್ಯೇ ನಾನಾಮುನಿನಿಷೇವಿತೇ । ಉಪೋಪವಿಷ್ಟೈಃ ಸಚಿವೈಃ ಸಾರ್ಧಂರಾಕ್ಷಸಪುಂಗವಃ ॥ ೨೫ ॥ ಪ್ರಖ್ಯಾಯ ನರ್ಮದಾಂ ಚಾಥ ಗಂಗೇಯಮಿತಿ ರಾವಣಃ । ನರ್ಮದಾದರ್ಶಜಂ ಹರ್ಷಮಾಪ್ತವಾನ್​ರಾಕ್ಷಸಾಧಿಕಃ ॥ ೨೬ ॥ ತತಃ ಸಲೀಲಂ ಪ್ರಹಸನ್​ ರಾವಣೋರಾಕ್ಷಸೇಶ್ವರಃ । ಉವಾಚ ಸಚಿವಾಂಸ್ತತ್ರಪ್ರಹಸ್ತಶುಕಸಾರಣಾನ್​ ॥ ೨೭ ॥ ಏಷ ರಶ್ಮಿಸಹಸ್ರೇಣ ಜಗತ್ಕೃತ್ವೇವಕಾಂಚನಮ್ । ತೀಕ್ಷ್ಣತಾಪಕರಃ ಸೂರ್ಯೋನಭಸೋರ್ಽಧಂ ಸಮಾಶ್ರಿತಃ ॥ ೨೮ ॥ ಮಾಮಾಸೀನಂ ವಿದಿತ್ವೇಹ ಚಂದ್ರಾಯತಿ ದಿವಾಕರಃ । ನರ್ಮದಾಜಲಶೀತಶ್ಚ ಸುಗಂಧಿಃ ಶ್ರಮನಾಶನಃ ॥ ೨೯ ॥ ಮದ್ಭಯಾದನಿಲೋಽಪ್ಯತ್ರ ವಾತ್ಯೇಷ ಸುಸಮಾಹಿತಃ । ಇಯಂ ಚಾಪಿ ಸರಿಚ್ಛ್ರೇಷ್ಠಾ ನರ್ಮದಾನರ್ಮವರ್ಧಿನೀ ॥ ೩೦ ॥ ನಕ್ರಮೀನವಿಹಂಗೋರ್ಮಿಃ ಸಭಯೇವಾಂಗನಾ ಸ್ಥಿತಾ । ತದ್ಭವಂತಃ ಕ್ಷತಾಃ ಶಸ್ತ್ರೆರ್ೈನೃಪೈರಿಂದ್ರಸಮೈರ್ಯುಧಿ ॥ ೩೧ ॥ ಚಂದನಸ್ಯ ರಸೇನೇವ ರುಧಿರೇಣಸಮುಕ್ಷಿತಾಃ । ತೇ ಯೂಯಮವಗಾಹಧ್ವಂ ನರ್ಮದಾಂ ಶರ್ಮದಾಂ ಶುಭಾಮ್ ॥ ೩೨ ॥ ಮಹಾಪದ್ಮಮುಖಾ ಮತ್ತಾ ಗಂಗಾಮಿವ ಮಹಾಗಜಾಃ । ಅಸ್ಯಾಂ ಸ್ನಾತ್ವಾ ಮಹಾನದ್ಯಾಂ ಪಾಪ್ಮಾನಂವಿಪ್ರಮೋಕ್ಷ್ಯಥ ॥ ೩೩ ॥ ಅಹಮಪ್ಯದ್ಯ ಪುಲಿನೇ ಶರದಿಂದುಸಮಪ್ರಭೇ । ಪುಷ್ಪೋಪಹಾರಂ ಶನಕೈಃ ಕರಿಷ್ಯಾಮಿಕಪರ್ದಿನಃ ॥ ೩೪ ॥ ರಾವಣೇನೈವಮುಕ್ತಾಸ್ತುಪ್ರಹಸ್ತಶುಕಸಾರಣಾಃ । ಸಮಹೋದರಧೂಮ್ರಾಕ್ಷಾ ನರ್ಮದಾಂವಿಜಗಾಹಿರೇ ॥ ೩೫ ॥ ರಾಕ್ಷಸೇಂದ್ರಗಜೈಸ್ತೈಸ್ತು ಕ್ಷೋಭಿತಾ ನರ್ಮದಾ ನದೀ । ವಾಮನಾಂಜನಪದ್ಮಾದ್ಯೈರ್ಗಂಗಾ ಇವ ಮಹಾಗಜೈಃ ॥ ೩೬ ॥ ತತಸ್ತೇ ರಾಕ್ಷಸಾಃ ಸ್ನಾತ್ವಾ ನರ್ಮದಾಯಾಂಮಹಾಬಲಾಃ । ಉತ್ತೀರ್ಯ ಪುಷ್ಪಾಣ್ಯಾಜಹ್ರುರ್ಬಲ್ಯರ್ಥಂರಾವಣಸ್ಯ ತು ॥ ೩೭ ॥ ನರ್ಮದಾಪುಲಿನೇ ಹೃದ್ಯೇ ಶುಭ್ರಾಭ್ರಸದೃಶಪ್ರಭೇ । ರಾಕ್ಷಸೈಸ್ತು ಮುಹೂರ್ತೇನ ಕೃತಃಪುಷ್ಪಮಯೋ ಗಿರಿಃ ॥ ೩೮ ॥ ಪುಷ್ಪೇಷೂಪಹೃತೇಷ್ವೇವಂ ರಾವಣೋರಾಕ್ಷಸೇಶ್ವರಃ । ಅವತೀರ್ಣೋ ನದೀಂ ಸ್ನಾತುಂ ಗಂಗಾಮಿವಮಹಾಗಜಃ ॥ ೩೯ ॥ ತತ್ರ ಸ್ನಾತ್ವಾ ಚ ವಿಧಿವಜ್ಜಾಪ್ತ್ವಾಜಪ್ಯಮನುತ್ತಮಮ್ । ನರ್ಮದಾಸಲಿಲಾತ್ತಸ್ಮಾದುತ್ತತಾರ ಸರಾವಣಃ ॥ ೪೦ ॥ ತತ್ರ ಕ್ಲಿನ್ನಾಂಬರಂ ತ್ಯಕ್ತ್ವಾಶುಕ್ಲವಸ್ತ್ರಸಮಾವೃತಮ್ । ರಾವಣಂ ಪ್ರಾಂಜಲಿಂ ಯಾಂತಮನ್ವಯುಃ ಸರ್ವರಾಕ್ಷಸಾಃ ॥ ೪೧ ॥ ತದ್ಗತೀವಶಮಾಪನ್ನಾ ಮೂರ್ತಿಮಂತ ಇವಾಚಲಾಃ । ಯತ್ರ ಯತ್ರ ಚ ಯಾತಿ ಸ್ಮ ರಾವಣೋರಾಕ್ಷಸೇಶ್ವರಃ ॥ ೪೨ ॥ ಜಾಂಬೂನದಮಯಂ ಲಿಂಗಂ ತತ್ರ ತತ್ರಸ್ಮ ನೀಯತೇ । ವಾಲುಕಾವೇದಿಮಧ್ಯೇ ತು ತಲ್ಲಿಂಗಂ ಸ್ಥಾಪ್ಯ ರಾವಣಃ ॥ ೪೩ ॥ ಅರ್ಚಯಾಮಾಸ ಗಂಧೈಶ್ಚಪುಷ್ಪೈಶ್ಚಾಮೃತಗಂಧಿಭಿಃ ॥ ತತಃ ಸತಾಮರ್ತಿಹರಂ ಪರಂ ವರಂ ವರಪ್ರದಂಚಂದ್ರಮಯೂಖಭೂಷಣಮ್ । ಸಮರ್ಚಯಿತ್ವಾ ಸ ನಿಶಾಚರೋ ಜಗೌಪ್ರಸಾರ್ಯ ಹಸ್ತಾನ್​ ಪ್ರನನರ್ತ ಜಾಗ್ರತಃ ॥ ೪೪ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕತ್ರಿಂಶಃ ಸರ್ಗಃ ಉತ್ತರಕಾಂಡಃ 