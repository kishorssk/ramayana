ಪಂಚಮಃ ಸರ್ಗಃ - ಮಾಲ್ಯವದಾದ್ಯಪತ್ಯೋತ್ಪತ್ತಿಃ ಸುಕೇಶಂ ಧಾರ್ಮಿಕಂ ದೃಷ್ಟ್ವಾ ವರಲಬ್ಧಂಚ ರಾಕ್ಷಸಮ್ । ಗ್ರಾಮಣೀರ್ನಾಮ ಗಂಧರ್ವೋವಿಶ್ವಾವಸುಸಮಪ್ರಭಃ ॥ ೧ ॥ ತಸ್ಯ ದೇವವತೀ ನಾಮ ದ್ವಿತೀಯಾಶ್ರೀರಿವಾತ್ಮಜಾ । ತ್ರಿಷು ಲೋಕೇಷು ವಿಖ್ಯಾತಾರೂಪಯೌವನಶಾಲಿನೀ ॥ ೨ ॥ ತಾಂ ಸುಕೇಶಾಯ ಧರ್ಮೇಣ ದದೌರಕ್ಷಃಶ್ರಿಯಂ ಯಥಾ । ವರದಾನಕೃತೈಶ್ವರ್ಯಂ ಸಾ ತಂ ಪ್ರಾಪ್ಯ ಪತಿಂ ಪ್ರಿಯಮ್ ॥ ೩ ॥ ಅಸೀದ್ದೇವವತೀ ತುಷ್ಟಾ ಧನಂ ಪ್ರಾಪ್ಯೇವನಿರ್ಧನಃ । ಸ ತಯಾ ಸಹ ಸಂಯುಕ್ತೋ ರರಾಜರಜನೀಚರಃ ॥ ೪ ॥ ಅಂಜನಾದಭಿನಿಷ್ಕ್ರಾಂತಃ ಕರೇಣ್ವೇವಮಹಾಗಜಃ । ದೇವವತ್ಯಾಂ ಸುಕೇಶಸ್ತು ಜನಯಾಮಾಸರಾಘವ ॥ ೫ ॥ ತ್ರೀನ್​ ಪುತ್ರಾನ್​ ಜನಯಾಮಾಸತ್ರೇತಾಗ್ನಿಸಮವಿಗ್ರಹಾನ್​ । ಮಾಲ್ಯವಂತಂ ಸುಮಾಲಿಂ ಚ ಮಾಲಿಂ ಚ ಬಲಿನಾಂವರಮ್ ॥ ೬ ॥ ತ್ರೀಂಸ್ತ್ರಿನೇತ್ರಸಮಾನ್​ ಪುತ್ರಾನ್​ರಾಕ್ಷಸಾನ್​ ರಾಕ್ಷಸಾಧಿಪಃ । ತ್ರಯೋ ಲೋಕಾ ಇವಾವ್ಯಗ್ರಾಃ ಸ್ಥಿತಾಸ್ತ್ರಯ ಇವಾಗ್ನಯಃ ॥ ೭ ॥ ತ್ರಯೋ ಮಂತ್ರಾ ಇವಾತ್ಯುಗ್ರಾಸ್ತ್ರಯೋ ಘೋರಾಇವಾಮಯಾಃ । ತ್ರಯಃ ಸುಕೇಶಸ್ಯ ಸುತಾಸ್ತ್ರೇತಾಗ್ನಿಸಮತೇಜಸಃ ॥ ೮ ॥ ವಿವೃದ್ಧಿಮಗಮಂಸ್ತತ್ರವ್ಯಾಧಯೋಪೇಕ್ಷಿತಾ ಇವ । ವರಪ್ರಾಪ್ತಿಂ ಪಿತುಸ್ತೇ ತುಜ್ಞಾತ್ವೈಶ್ವರ್ಯಂ ತಪೋಬಲಾತ್​ ॥೯ ತಪಸ್ತಪ್ತುಂ ಗತಾ ಮೇರುಂಭ್ರಾತರಃ ಕೃತನಿಶ್ಚಯಾಃ । ಪ್ರಗೃಹ್ಯ ನಿಯಮಾನ್​ ಘೋರಾನ್​ ರಾಕ್ಷಸಾನೃಪಸತ್ತಮ ॥ ೧೦ ॥ ವಿಚೇರುಸ್ತೇ ತಪೋ ಘೋರಂಸರ್ವಭೂತಭಯಾವಹಮ್ । ಸತ್ಯಾರ್ಜವಶಮೋಪೇತೈಸ್ತಪೋಭಿರತಿದುಷ್ಕರೈಃ ॥ ೧೧ ॥ ಸಂತಾಪಯಂತಸ್ತ್ರೀನ್​ ಲೋಕಾನ್​ಸದೇವಾಸುರಮಾನುಷಾನ್​ । ತತೋ ವಿಭುಶ್ಚತುರ್ವಕ್ತ್ರೋವಿಮಾನವರಮಾಸ್ಥಿತಃ ॥ ೧೨ ॥ ಸುಕೇಶಪುತ್ರಾನಾಮಂತ್ರ್ಯ ವರದೋಽಸ್ಮೀತ್ಯಭಾಷತ । ಬ್ರಹ್ಮಾಣಂ ವರದಂ ಜ್ಞಾತ್ವಾಸೇಂದ್ರೈರ್ದೇವಗಣೈರ್ವೃತಮ್ ॥೧೩ ಊಚುಃ ಪ್ರಾಂಜಲಯಃ ಸರ್ವೇ ವೇಪಮಾನಾಇವ ದ್ರುಮಾಃ । ತಪಸಾರಾಧಿತೋ ದೇವ ಯದಿ ನೋ ದಿಶಸೇವರಮ್ ॥ ೧೪ ॥ ಅಜೇಯಾಃ ಶತ್ರುಹಂತಾರಸ್ತಥೈವಚಿರಜೀವಿನಃ । ಪ್ರಭವಿಷ್ಣ್ವೋ ಭವಾಮೇತಿಪರಸ್ಪರಮನುವ್ರತಾಃ ॥೧೫ ಏವಂ ಭವಷ್ಯತೀತ್ಯುಕ್ತ್ವಾಸುಕೇಶತನಯಾನ್​ ವಿಭುಃ । ಸ ಯಯೌ ಬ್ರಹ್ಮಲೋಕಾಯ ಬ್ರಹ್ಮಾ ಬ್ರಾಹ್ಮಣವತ್ಸಲಃ ॥ ೧೬ ॥ ವರಂ ಲಬ್ಧ್ವಾ ತು ತೇ ಸರ್ವೇ ರಾಮರಾತ್ರಿಂಚರಾಸ್ತದಾ । ಸುರಾಸುರಾನ್​ ಪ್ರಬಾಧಂತೇವರದಾನಸುನಿರ್ಭಯಾಃ ॥೧೭ ತೈವರ್ಧ್ಯಮಾನಾಸ್ತ್ರಿದಶಾಃ ಸರ್ಷಿಸಂಘಾಃ ಸಚಾರಣಾಃ । ತ್ರಾತಾರಂ ನಾಧಿಗಚ್ಛಂತಿ ನಿರಯಸ್ಥಾ ಯಥಾ ನರಾಃ ॥ ೧೮ ॥ ಅಥ ತೇ ವಿಶ್ವಕರ್ಮಾಣಂ ಶಿಲ್ಪಿನಾಂ ವರಮವ್ಯಯಮ್ । ಊಚುಃ ಸಮೇತ್ಯಃ ಸಂಹೃಷ್ಟಾ ರಾಕ್ಷಸಾರಘುಸತ್ತಮ ॥ ೧೯ ॥ ಓಜಸ್ತೇಜೋಬಲವತಾಂಮಹತಾಮತ್ಮತೇಜಸಾ । ಗೃಹಕರ್ತಾ ಭವಾನೇವ ದೇವಾನಾಂ ಹೃದಯೇಪ್ಸಿತಮ್ ॥ ೨೦ ॥ ಅಸ್ಮಾಕಮಪಿ ತಾವತ್ತ್ವಂ ಗೃಹಂ ಕುರುಮಹಾಮತೇ । ಹಿಮವಂತಮುಪಾಶ್ರಿತ್ಯ ಮೇರುಂಮಂದರಮೇವ ವಾ ॥ ೨೧ ॥ ಮಹೇಶ್ವರಗೃಹಪ್ರಖ್ಯಂ ಗೃಹಂ ನಃ ಕ್ರಿಯತಾಂ ಮಹತ್​ । ವಿಶ್ವಕರ್ಮಾ ತತಸ್ತೇಷಾಂ ರಾಕ್ಷಸಾನಾಂಮಹಾಭುಜಃ ॥ ೨೨ ॥ ನಿವಾಸಂ ಕಥಯಾಮಾಸಶಕ್ರಸ್ಯೇವಾಮರಾವತೀಮ್ । ದಕ್ಷಿಣಸ್ಯೋದಧೇಸ್ತೀರೇ ತ್ರಿಕೂಟೋನಾಮ ಪರ್ವತಃ ॥ ೨೩ ॥ ಸುವೇಲ ಇತಿ ಚಾಪ್ಯನ್ಯೋ ದ್ವಿತೀಯಸ್ತತ್ರಸತ್ತಮಾಃ । ಶಿಖರೇ ತಸ್ಯ ಶೈಲಸ್ಯಮಧ್ಯÃಮೇಽಂಬುದಸನ್ನಿಭೇ ॥೨೪ ಶಕುನೈರಪಿ ದುಷ್ಪ್ರಾಪೇ ಟಂಕಚ್ಛಿನ್ನಚತುರ್ದಿಶಿ । ತ್ರಿಂಶದ್ಯೋಜನವಿಸ್ತೀರ್ಣಾ ಶತಯೋಜನಮಾಯತಾ ॥೨೫ ಸ್ವರ್ಣಪ್ರಾಕಾರಸಂವೀತಾಹೇಮತೋರಣಸಂವೃತಾ । ಮಯಾ ಲಂಕೇತಿ ನಗರೀ ಶಕ್ರಾಜ್ಞಪ್ತೇನನಿರ್ಮಿತಾ ॥ ೨೬ ॥ ತಸ್ಯಾಂ ವಸತ ದುರ್ಧರ್ಷಾ ಯೂಯಂರಾಕ್ಷಸಪುಂಗವಾಃ । ಅಮರಾವತೀಂ ಸಮಾಸಾದ್ಯ ಸೇಂದ್ರಾ ಇವದಿವೌಕಸಃ ॥ ೨೭ ॥ ಲಂಕಾದುರ್ಗಂ ಸಮಾಸಾದ್ಯ ರಾಕ್ಷಸೈರ್ಬಹುಭಿರ್ವೃತಾಃ । ಭವಿಷ್ಯಥ ದುರಾಧರ್ಷಾಃ ಶತ್ರೂಣಾಂಶತ್ರುಸೂದನಾಃ ॥ ೨೮ ॥ ವಿಶ್ವಕರ್ಮವಚಃ ಶ್ರುತ್ವಾ ತತಸ್ತೇರಾಕ್ಷಸೋತ್ತಮಾಃ । ಸಹಸ್ರಾನುಚರಾ ಭೂತ್ವಾ ಗತ್ವಾತಾಮವಸನ್​ ಪುರೀಮ್ ॥ ೨೯ ॥ ದೃಢಪ್ರಾಕಾರಪರಿಖಾಂಹೈಮೈರ್ಗೃಹಶತೈರ್ವೃತಾಮ್ । ಲಂಕಾಮವಾಪ್ಯ ತೇ ಹೃಷ್ಟಾ ನ್ಯವಸನ್​ರಜನೀಚರಾಃ ॥ ೩೦ ॥ ಏತಸ್ಮಿನ್ನೇವ ಕಾಲೇ ತು ಯಥಾಕಾಮಂ ಚ ರಾಘವ । ನರ್ಮದಾ ನಾಮ ಗಂಧರ್ವೀ ಬಭೂವರಘುನಂದನ ॥ ೩೧ ॥ ತಸ್ಯಾಃ ಕನ್ಯಾತ್ರಯಂ ಹ್ಯಾಸೀದ್ಧ್ರೀ ಶ್ರೀಕೀರ್ತಿಸಮದ್ಯುತಿ । ಜ್ಯೇಷ್ಠಕ್ರಮೇಣ ಸಾ ತೇಷಾಂರಾಕ್ಷಸಾನಾಮರಾಕ್ಷಸೀ ॥೩೨ ಕನ್ಯಾಸ್ತಾಃ ಪ್ರದದೌ ಹೃಷ್ಟಾ ಪೂರ್ಣಚಂದ್ರನಿಭಾನನಾಃ । ತ್ರಯಾಣಾಂ ರಾಕ್ಷಸೇಂದ್ರಾಣಾಂ ತಿಸ್ರೋಗಂಧರ್ವಕನ್ಯಕಾಃ ॥ ೩೩ ॥ ದತ್ತಾ ಮಾತ್ರಾ ಮಹಾಭಾಗಾ ನಕ್ಷತ್ರೇ ಭಗದೈವತೇ । ಕೃತದಾರಾಸ್ತು ತೇ ರಾಮಸುಕೇಶತನಯಾಸ್ತದಾ ॥೩೪ ಚಿಕ್ರೀಡುಃ ಸಹಭಾರ್ಯಾಭಿರಪ್ಸರೋಭಿರಿವಾಮರಾಃ । ತತೋ ಮಾಲ್ಯವತೋ ಭಾರ್ಯಾ ಸುಂದರೀನಾಮ ಸುಂದರೀ ॥ ೩೫ ॥ ಸ ತಸ್ಯಾಂ ಜನಯಾಮಾಸ ಯದಪತ್ಯಂನಿಬೋಧ ತತ್​ । ವಜ್ರಮುಷ್ಟಿರ್ವಿರೂಪಾಕ್ಷೋದುರ್ಮುಖಶ್ಚೈವ ರಾಕ್ಷಸಃ ॥೩೬ ಸುಪ್ತಘ್ನೋ ಯಜ್ಞಕೋಪಶ್ಚಮತ್ತೋನ್ಮತ್ತೌ ತಥೈವ ಚ । ಅನಲಾ ಚಾಭವತ್​ ಕನ್ಯಾ ಸುಂದರ್ಯಾಂರಾಮ ಸುಂದರೀ ॥ ೩೭ ॥ ಸುಮಾಲೀನೋಽಪಿ ಭಾರ್ಯಾಸೀತ್​ಪೂರ್ಣಚಂದ್ರನಿಭಾನನಾ । ನಾಮ್ನಾ ಕೇತುಮತೀ ನಾಮ ಪ್ರಾಣೇಭ್ಯೋಽಪಿ ಗರೀಯಸೀ ॥೩೮ ಸುಮಾಲೀ ಜನಯಾಮಾಸ ಯದಪತ್ಯಂ ನಿಶಾಚರಃ । ಕೇತುಮತ್ಯಾಂ ಮಹಾರಾಜತನ್ನಿಬೋಧಾನುಪೂರ್ವಶಃ ॥೩೯ ಪ್ರಹಸ್ತೋಽಕಂಪನಶ್ಚೈವ ವಿಕಟಃ ಕಾಲಕಾರ್ಮುಕಃ । ಧೂಮ್ರಾಕ್ಷಶ್ಚೈವ ದಂಡಶ್ಚಸುಪಾರ್ಶ್ವಶ್ಚ ಮಹಾಬಲಃ ॥ ೪೦ ॥ ಸಂಹಾದ್ರಿಃ ಪ್ರಘಸಶ್ಚೈವ ಭಾಸಕರ್ಣಶ್ಚರಾಕ್ಷಸಃ । ರಾಕಾ ಪುಷ್ಪೋತ್ಕಟಾ ಚೈವ ಕೈಕಸೀ ಚಶುಚಿಸ್ಮಿತಾ ॥ ೪೧ ॥ ಕುಂಭೀನಸೀ ಚ ಇತ್ಯೇತೇ ಸುಮಾಲೇಃ ಪ್ರಸವಾಃ ಸ್ಮೃತಾಃ । ಮಾಲೇಸ್ತು ವಸುಧಾ ನಾಮ ಗಂಧರ್ವೀರೂಪಶಾಲಿನೀ ॥ ೪೨ ॥ ಭಾರ್ಯಾಸೀತ್​ ಪದ್ಮಪತ್ರಾಕ್ಷೀ ಸ್ವಕ್ಷೀಯಕ್ಷೀ ವರೋಪಮಾ । ಸುಮಾಲೇರನುಜಸ್ತಸ್ಯಾಂ ಜನಯಾಮಾಸಯತ್​ ಪ್ರಭೋ ॥ ೪೩ ॥ ಅಪತ್ಯಂ ಕಥ್ಯಮಾನಂ ತು ಮಯಾ ತ್ವಂ ಶೃಣು ರಾಘವ । ಅನಿಲಶ್ಚಾನಲಶ್ಚೈವ ಹರಃ ಸಂಪಾತಿರೇವಚ॥ ೪೪ ॥ ಏತೇ ವಿಭೀಷಣಾಮಾತ್ಮಾ ಮಾಲೇಯಾಸ್ತು ನಿಶಾಚರಾಃ ॥ ತತಸ್ತು ತೇರಾಕ್ಷಸಪುಂಗವಾಸ್ತ್ರಯೋ ನಿಶಾಚರೈಃ ಪುತ್ರಶತೈಶ್ಚಸಂವೃತಾಃ । ಸುರಾನ್​ ಸಹೇಂದ್ರಾನೃಷಿನಾಗಯಕ್ಷಾನ್​ಬಬಾಧಿರೇ ತಾನ್​ ಬಹುವೀರ್ಯದರ್ಪಿತಾಃ ॥ ೪೫ ॥ ಜಗದ್ಭ್ರಮಂತೋಽನಿಲವದ್ದುರಾಸದಾರಣೇಷುಮೃತ್ಯುಪ್ರತಿಮಾತೇಜಸಃ । ವರಪ್ರದಾನಾದಿಗರ್ವಿತಾ ಭೃಶಂಕ್ರತುಕ್ರಿಯಾಣಾಂಪ್ರಶಮಂಕರಾಃ ಸದಾ ॥ ೪೬ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಉತ್ತರಕಾಂಡಃ 