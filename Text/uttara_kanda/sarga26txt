ಷಡ್ವಿಂಶಃ ಸರ್ಗಃ - ನಲಕೂಬರಶಾಪಃ ಸ ತು ತತ್ರ ದಶಗ್ರೀವಃ ಸಹ ಸೈನ್ಯೇನವೀರ್ಯವಾನ್​ । ಅಸ್ತಂ ಪ್ರಾಪ್ತೇ ದಿನಕರೇ ನಿವಾಸಂಸಮರೋಚಯತ್​ ॥ ೧ ॥ ಉದಿತೇ ವಿಮಲೇ ಚಂದ್ರೇ ತುಲ್ಯಪರ್ವತವರ್ಚಸಿ । ಪ್ರಸುಪ್ತಂ ಸುಮಹತ್​ ಸೈನ್ಯಂನಾನಾಪ್ರಹರಣಾಯುಧಮ್ ॥ ೨ ॥ ರಾವಣಸ್ತು ಮಹಾವೀರ್ಯೋ ನಿಷಣ್ಣಃ ಶೈಲಮೂರ್ಧನಿ । ಸ ದದರ್ಶ ಗುಣಾಂಸ್ತತ್ರಚಂದ್ರಪಾದಸುಶೋಭಿತಾನ್​ ॥ ೩ ॥ ಕರ್ಣಿಕಾರವನೈರ್ದೀಪ್ತೈಃಕದಂಬಗಹನೈಸ್ತಥಾ । ಪದ್ಮಿನೀಭಿಶ್ಚ ಫುಲ್ಲಾಭಿರ್ಮಂದಾಕಿನ್ಯಾ ಜಲೈರಪಿ ॥ ೪ ॥ ಚಂಪಾಕಾಶೋಕಪುನ್ನಾಗಮಂದಾರತರುಭಿಸ್ತಥಾ । ಚೂತಪಾಟಲಲೋಧ್ರೈಶ್ಚ ಪ್ರಿಯಂಗ್ವರ್ಜುನಕೇತಕೈಃ ॥ ೫ ॥ ತಗರೈರ್ನಾರೀಕೇಲೈಶ್ಚಪ್ರಿಯಾಲಪನಸೈಸ್ತಥಾ । ಆರಗ್ವಧೈಸ್ತಮಾಲೈಶ್ಚಪ್ರಿಯಾಲಬಕುಲೈರಪಿ ॥ ೬ ॥ ಏತರೈರನ್ಯೈಶ್ಚತರುಭಿರುದ್ಧಾಸಿತವನಾಂತರೇ । ಕಿಂನರಾ ಮದನೇನಾರ್ತಾ ರಕ್ತಾ ಮಧುಕಂಠಿನಃ ॥ ೭ ॥ ಸಮಂ ಸಂಪ್ರಜಗುರ್ಯತ್ರಮನುಷಸ್ತುಷ್ಟಿವಿವರ್ಧನಮ್ । ವಿದ್ಯಾಧರಾ ಮದಕ್ಷೀಬಾಮದರಕ್ತಾಂತಲೋಚನಾಃ ॥ ೮ ॥ ಯೋಷಿದ್ಭಿಃ ಸಹಸಂಕ್ರಾಂತಾಶ್ಚಿಕ್ರೀಡುರ್ಜಹೃಷುಶ್ಚ ವೈ ।ಘಂಟಾನಾಮಿವ ಸಂವಾದಃ ಶುಶ್ರುವೇಮಧುರಸ್ವರಃ ॥ ೯ ॥ ಅಪ್ಸರೋಗಣಸಂಘಾನಾಂ ಗಾಯತಾಂಧನದಾಲಯೇ । ಪುಷ್ಪವರ್ಷಾಣಿ ಮುಂಚಂತೋ ನಗಾಃ ಪವನತಾಡಿತಾಃ ॥ ೧೦ ॥ ಶೈಲಂ ತಂ ವಾಸಯಂತೀವಮಧುಮಾಧವಗಂಧಿನಃ । ಮಧುಪುಷ್ಪರಜಃಪೃಕ್ತಂಗಂಧಮಾದಾಯ ಪುಷ್ಕಲಮ್ ॥ ೧೧ ॥ ಪ್ರವವೌ ವರ್ಧಯನ್​ ಕಾಮಂ ರಾವಣಸ್ಯಸುಖೋಽನಿಲಃ । ಗೇಯಾತ್​ ಪುಷ್ಪಸಮೃದ್ಧ್ಯಾ ಚಶೈತ್ಯಾದ್ವಾಯೋರ್ಗಿರೇರ್ಗುಣಾತ್​ ॥ ೧೨ ॥ ಪ್ರವೃತ್ತಾಯಾಂ ರಜನ್ಯಾಂ ಚಚಂದ್ರಸ್ಯೋದಯನೇನ ಚ । ರಾವಣಃ ಸುಮಹಾವೀರ್ಯಃ ಕಾಮಸ್ಯ ವಶಮಾಗತಃ ॥ ೧೩ ॥ ವಿನಿಶ್ವಸ್ಯ ವಿನಿಶ್ವಸ್ಯ ಶಶಿನಂ ಸಮವೈಕ್ಷತ। ಏತಸ್ಮಿನ್ನಂತರೇ ತತ್ರದಿವ್ಯಾಭರಣಭೂಷಿತಾ ॥ ೧೪ ॥ ಸರ್ವಾಪ್ಸರೋವರಾ ರಂಭಾದಿವ್ಯಪುಷ್ಪವಿಭೂಷಿತಾ । ದಿವ್ಯಚಂದನಲಿಪ್ತಾಂಗೀ ಮಂದಾರಕೃತಮೂರ್ಧಜಾ ॥ ೧೫ ದಿವ್ಯೋತ್ಸವಕೃತಾರಂಭಾಪೂರ್ಣಚಂದ್ರನಿಭಾನನಾ । ಚಕ್ಷುರ್ಮನೋಹರಂ ಪೀನಂಮೇಖಲಾದಾಮಭೂಷಿತಮ್ ॥ ೧೬ ಸಮುದ್ವಹಂತೀ ಜಘನಂರತಿಪ್ರಾಭೃತಮುತ್ತಮಮ್ । ಕೃತೈರ್ವಿಶೇಷಕೈರಾರ್ದೆ್ರೈಃಷಡರ್ತುಕುಸುಮೋದ್ಧವೈಃ ॥ ೧೭ ॥ ಬಭಾವನ್ಯತಮೇವ ಶ್ರೀಃ ಕಾಂತಿಶ್ರೀದ್ಯುತಿಕೀರ್ತಿಭಿಃ । ನೀಲಂ ಸತೋಯಮೇಘಾಭಂ ವಸ್ತ್ರಂಸಮವಗುಂಠಿತಾ ॥ ೧೮ ॥ ಯಸ್ಯಾ ವಕ್ತ್ರಂ ಶಶಿನಿಭಂ ಭುವೌಚಾಪನಿಭೇ ಶುಭೇ । ಊರೂ ಕರಿಕರಾಕಾರೌ ಕರೌಪಲ್ಲವಕೋಮಲೌ ॥ ೧೯ ॥ ಸೈನ್ಯಮಧ್ಯೇನ ಗಚ್ಛಂತೀರಾವಣೇನೋಪವೀಕ್ಷಿತಾ । ತಾಂ ಸಮುತ್ಥಾಯ ಗಚ್ಛಂತೀಂಕಾಮಬಾಣವಶಂ ಗತಃ ॥ ೨೦ ॥ ಕರೇ ಗೃಹೀತ್ವಾ ಲಜ್ಜಂತೀಂಸ್ಮಯಮಾನೋಽಭ್ಯಭಾಷತ । ಕ್ವ ಗಚ್ಛಸಿ ವರಾರೋಹೇ ಕಾಂ ಸಿದ್ಧಿಂ ಭಜಸೇಸ್ವಯಮ್ ॥ ೨೧ ॥ ಕಸ್ಯಾಭ್ಯುದಯಕಾಲೋಽಯಂಯಸ್ತ್ವಾಂ ಸಮುಪಭೋಕ್ಷತೇ । ತ್ವದಾನನರಸಸ್ಯಾದ್ಯ ಪದ್ಮೋತ್ಪಲಸುಗಂಧಿನಃ ॥ ೨೨ ॥ ಸುಧಾಮೃತರಸಸ್ಯೇವ ಕೋಽದ್ಯ ತೃಪ್ತಿಂಗಮಿಷ್ಯತಿ । ಸ್ವರ್ಣಕುಂಭನಿಭೌ ಪೀನೌ ಶುಭೌ ಭೀರುನಿರಂತರೌ ॥ ೨೩ ॥ ಕಸ್ಯೋರಃಸ್ಥಲಸಂಸ್ಪರ್ಶಂ ದಾಸ್ಯತಸ್ತೇಕುಚಾವಿಮೌ । ಸುವರ್ಣಚಕ್ರಪ್ರತಿಮಂ ಸ್ವರ್ಣದಾಮಚಿತಂಪೃಥು ॥ ೨೪ ॥ ಅಧ್ಯಾರೋಹತಿ ಕಸ್ತೇಽದ್ಯ ಜಘನಂಸ್ವರ್ಗರೂಪಿಣಮ್ । ಮದ್ವಿಶಿಷ್ಟಃ ಪುಮಾನ್​ ಕೋಽದ್ಯ ಶಕ್ರೋವಿಷ್ಣುರಥಾಶ್ವಿನೌ ॥ ೨೫ ॥ ಮಾಮತೀತ್ಯ ಹಿ ಯಂ ಚ ತ್ವಂ ಯಾಸಿ ಭೀರು ನ ಶೋಭನಮ್ । ವಿಶ್ರಮ ತ್ವಂ ಪೃಥುಶ್ರೋಣಿ ಶಿಲಾತಲಮಿದಂ ಶುಭಮ್ ॥ ೨೬ ॥ ತ್ರೈಲೋಕ್ಯೇ ಯಃ ಪ್ರಭುಶ್ಚೈವ ಮದನ್ಯೋ ನೈವ ವಿದ್ಯತೇ । ತದೇವಂ ಪ್ರಾಂಜಲಿಂ ಪ್ರಹ್ವೋ ಯಾಚತೇ ತ್ವಾಂ ದಶಾನನಃ ॥ ೨೭ ॥ ಭರ್ತುಭರ್ತಾ ವಿಧಾತಾ ಚ ತ್ರೈಲೋಕ್ಯಸ್ಯ ಭಜಸ್ವ ಮಾಮ್ । ಏವಮುಕ್ತಾಬ್ರವೀದ್ರಂಭಾ ವೇಪಮಾನಾಕೃತಾಂಜಲಿಃ ॥ ೨೮ ॥ ಪ್ರಸೀದ ನಾರ್ಹಸೇ ವಕ್ತುಮೀದೃಶಂ ತ್ವಂಹಿ ಮೇ ಗುರುಃ । ಅನ್ಯೇಭ್ಯೋ ಹಿ ತ್ವಯಾ ರಕ್ಷ್ಯಾ ಪ್ರಾಪ್ನುಯಾಂ ಧರ್ಷಣಂ ಯದಿ ॥ ೨೯ ತದ್ಧರ್ಮತಃ ಸ್ನುಷಾ ತೇಽಹಂ ತತ್ತ್ವಮೇವ ಬ್ರವೀಮಿ ತೇ । ಅಥಾಬ್ರವೀದ್ದಶಗ್ರೀವಶ್ಚರಣಾಧೋಮುಖೀಂ ಸ್ಥಿತಾಮ್ ॥ ೩೦ ರೋಮಹರ್ಷಮನುಪ್ರಾಪ್ತಾಂದೃಷ್ಟಮಾತ್ರೇಣ ತಾಂ ತದಾ । ಸುತಸ್ಯ ಯದಿ ಮೇ ಭಾರ್ಯಾ ತತಸ್ತ್ವಂಹಿ ಸ್ನುಷಾ ಭವೇಃ ॥ ೩೧ ॥ ಬಾಢಮಿತ್ಯೇವ ಸಾ ರಂಭಾ ಪ್ರಾಹರಾವಣಮುತ್ತರಮ್ । ಧರ್ಮತಸ್ತೇ ಸುತಸ್ಯಾಹಂ ಭಾರ್ಯಾ ರಾಕ್ಷಸಪುಂಗವ ॥ ೩೨ ॥ ಪುತ್ರಃ ಪ್ರಿಯತರಃ ಪ್ರಾಣೈರ್ಭಾ್ರತುರ್ವೈಶ್ರವಣಸ್ಯ ತೇ । ವಿಖ್ಯಾತಸ್ತ್ರಿಷು ಲೋಕೇಷು ನಲಕೂಬರಇತ್ಯಯಮ್ ॥ ೩೩ ॥ ಧರ್ಮತೋ ಯೋ ಭವೇದ್ವಿಪ್ರಃ ಕ್ಷತ್ರಿಯೋ ವೀರ್ಯತೋ ಭವೇತ್​ । ಕ್ರೋಧಾದ್ಯಶ್ಚ ಭವೇದಗ್ನಿಃ ಕ್ಷಾಂತ್ಯಾ ಚ ವಸುಧಾಸಮಃ ॥ ೩೪ ॥ ತಸ್ಯಾಸ್ಮಿ ಕೃತಸಂಕೇತಾಲೋಕಪಾಲಸುತಸ್ಯ ವೈ । ತಮುದ್ದಿಶ್ಯ ತು ಮೇ ಸರ್ವಂವಿಭೂಷಣಮಿದಂ ಕೃತಮ್ ॥ ೩೫ ॥ ತಥಾ ತಸ್ಯ ಹಿ ನಾನ್ಯಸ್ಯ ಭಾವೋ ಮಾಂ ಪ್ರತಿತಿಷ್ಠತಿ । ತೇನ ಸತ್ಯೇನ ಮಾಂ ರಾಜನ್​ಮೋಕ್ತುಮರ್ಹಸ್ಯರಿಂದಮ ॥ ೩೬ ॥ ಸ ಹಿ ತಿಷ್ಠತಿ ಧರ್ಮಾತ್ಮಾ ಮಾಂ ಪ್ರತೀಕ್ಷನ್​ಸಮುತ್ಸುಕಃ । ತತ್ರ ವಿಘ್ನಂ ಸುತಸ್ಯೇಹ ಕರ್ತುಂ ನಾರ್ಹಸಿಮುಂಚ ಮಾಮ್ ॥ ೩೭ ॥ ಸದ್ಭಿರಾಚರಿತಂ ಮಾರ್ಗಂ ಗಚ್ಛ ರಾಕ್ಷಸಪುಂಗವ । ಮಾನನೀಯೋ ಮಮ ತ್ವಂ ಹಿ ಪಾಲನೀಯಾ ತಥಾಸ್ಮಿ ತೇ ॥ ೩೮ ॥ ಏವಮುಕ್ತೋ ದಶಗ್ರೀವಃ ಪ್ರತ್ಯುವಾಚ ವಿನೀತವತ್​ । ಸ್ನುಷಾಸ್ಮಿ ಯದವೋಚಸ್ತ್ವಮೇಕಪತ್ನೀಷ್ವಯಂಕ್ರಮಃ ॥ ೩೯ ॥ ದೇವಲೋಕಸ್ಥಿತಿರಿಯಂ ಸುರಾಣಾಂಶಾಶ್ವತೀ ಮತಾ । ಪತಿರಪ್ಷರಸಾಂ ನಾಸ್ತಿ ನಚೈಕಸ್ತ್ರೀಪರಿಗ್ರಹಃ ॥ ೪೦ ॥ ಏವಮುಕ್ತ್ವಾ ಸ ತಾಂ ರಕ್ಷೋ ನಿವೇಶ್ಯ ಚಶಿಲಾತಲೇ । ಕಾಮಭೋಗಾಭಿಸಂಸಕ್ತೋಮೈಥುನಾಯೋಪಚಕ್ರಮೇ ॥ ೪೧ ॥ ಸಾ ವಿಭುಕ್ತಾ ತತೋ ರಂಭಾಭ್ರಷ್ಟಮಾಲ್ಯವಿಭೂಷಣಾ । ಗಜೇಂದ್ರಾಕ್ರೀಡಮಥಿತಾ ನದೀವಾಕುಲತಾಂಗತಾ ॥ ೪೨ ॥ ಲುಲಿತಾಕುಲಕೇಶಾಂತಾ ಕರವೇಪಿತಪಲ್ಲವಾ । ಪವನೇನಾವಧೂತೇವ ಲತಾ ಕುಸುಮಶಾಲಿನೀ ॥ ೪೩ ॥ ಸಾ ವೇಪಮಾನಾ ಲಜ್ಜಂತೀ ಭೀತಾಕರಕೃತಾಂಜಲಿಃ । ನಲಕೂಬರಮಾಸಾದ್ಯ ಪಾದಯೋರ್ನಿಪಪಾತಹ॥ ೪೪ ॥ ತದವಸ್ಥಾಂ ಚ ತಾಂ ದೃಷ್ಟ್ವಾ ಮಹಾತ್ಮಾ ನಲಕೂಬರಃ । ಅಬ್ರವೀತ್​ ಕಿಮಿದಂ ಭದ್ರೇ ಪಾದಯೋಃ ಪತಿತಾಸಿ ಮೇ ॥ ೪೫ ॥ ಸಾ ವೈ ನಿಃಶ್ವಸಮಾನಾ ತು ವೇಪಮಾನಾಕೃತಾಮಜಲಿಃ । ತಸ್ಮೈ ಸರ್ವಂಯಥಾತತ್ತ್ವಮಾಖ್ಯಾತುಮುಪಚಕ್ರವೆ ುÃ॥ ೪೬ ॥ ಏಷ ದೇವ ದಶಗ್ರೀವಃ ಪ್ರಾಪ್ತೋಗಂತುಂ ತ್ರಿವಿಷ್ಟಪಮ್ । ತೇನ ಸೈನ್ಯಸಹಾಯೇನ ನಿಶೇಯಂಪರಿಣಾಮಿತಾ ॥ ೪೭ ॥ ಆಯಾಂತೀ ತೇನ ದೃಷ್ಟಾಸ್ಮಿ ತ್ವತ್ಸಕಾಶಮರಿಂದಮ । ಗೃಹೀತಾ ತೇನ ಪೃಷ್ಟಾಸ್ಮಿ ಕಸ್ಯ ತ್ವಮಿತಿರಕ್ಷಸಾ ॥ ೪೮ ॥ ಮಯಾ ತು ಸರ್ವಂ ಯತ್​ ಸತ್ಯಂ ತಸ್ಮೈಸರ್ವಂ ನಿವೇದಿತಮ್ । ಕಾಮಮೋಹಾಭಿಭೂತಾತ್ಮಾ ನಾಶ್ರೌಷೀತ್ತದ್ವಚೋ ಮಮ ॥ ೪೯ ॥ ಯಾಚ್ಯಮಾನೋ ಮಯಾ ದೇವ ಸ್ನುಷಾತೇಽಹಮಿತಿ ಪ್ರಭೋ । ತತ್​ ಸರ್ವಂ ಪೃಷ್ಠತಃ ಕೃತ್ತಾಬಲಾತ್ತೇನಾಸ್ಮಿ ಧರ್ಷಿತಾ ॥ ೫೦ ॥ ಏವಂ ತ್ವಮಪರಾಧಂ ಮೇಕ್ಷಂತುಮರ್ಹಸಿ ಸುವ್ರತ । ನ ಹಿ ತುಲ್ಯಬಲಂ ಸೌಮ್ಯ ಸ್ತ್ರಿಯಾಶ್ಚಪುರುಷಸ್ಯ ಚ ॥ ೫೧ ॥ ಏತಚ್ಛ್ರುತ್ವಾ ತು ಸಂಕ್ರುದ್ಧಸ್ತದಾವೈಶ್ರವಣಾತ್ಮಜಃ । ಧರ್ಷಣಾಂ ತಾಂ ಪರಾಂ ಶ್ರುತ್ವಾ ಧ್ಯಾನಂಸಂಪ್ರವಿವೇಶ ಹ ॥ ೫೨ ॥ ತಸ್ಯ ತತ್​ ಕರ್ಮ ವಿಜ್ಞಾಯ ತದಾವೈಶ್ರವಣಾತ್ಮಜಃ । ಮುಹೂರ್ತಾತ್​ ಕ್ರೋಧತಾಮ್ರಾಕ್ಷಸ್ತೋಯಂ ಜಗ್ರಾಹಪಾಣಿನಾ ॥ ೫೩ ॥ ಗೃಹೀತ್ವಾ ಸಲಿಲಂ ಸರ್ವಮುಪಸ್ಪೃಶ್ಯ ಯಥಾವಿಧಿ । ಉತ್ಸಸರ್ಜ ಯಥಾಶಾಪಂ ರಾಕ್ಷಸೇಂದ್ರಾಯದಾರುಣಮ್ ॥ ೫೪ ॥ ಅಕಾಮಾ ತೇನ ಯಸ್ಮಾತ್ತ್ವಂ ಬಲಾದ್ಭದ್ರೇಪ್ರಧರ್ಷಿತಾ । ತಸ್ಮಾತ್​ ಸ ಯುವತೀಮನ್ಯಾಂನಾಕಾಮಾಮುಪಯಾಸ್ಯತಿ ॥ ೫೫ ॥ ಯದಾ ಹ್ಯಕಾಮಂ ಕಾಮಾರ್ತೋ ಧರ್ಷಯಿಷ್ಯತಿ ಯೋಷಿತಮ್ । ಮೂರ್ಧಾ ತು ಸಪ್ತಧಾ ತಸ್ಯ ಶಕಲೀಭವಿತಾ ತದಾ ॥ ೫೬ ॥ ತಸ್ಮಿನ್ನುದಾಹೃತೇ ಶಾಪೇ ಜ್ವಲಿತಾಗ್ನಿಸಮಪ್ರಭೇ । ದೇವದುಂದುಭಯೋ ನೇದುಃ ಪುಷ್ಪವೃಷ್ಟಿಶ್ಚ ಖಾಚ್ಚ್ಯುತಾ ॥ ೫೭ ॥ ಪಿತಾಮಹಮುಖಾಶ್ಚೈವ ಸರ್ವೇ ದೇವಾಃಪ್ರಹರ್ಷಿತಾಃ । ಜ್ವಾತ್ವಾ ಲೋಕಗತಿಂ ಸರ್ವಾಂ ತಸ್ಯ ಮೃತ್ಯುಂ ಚ ರಕ್ಷಸಃ ॥ ೫೮ ॥ ಋಷಯಃ ಪಿತರಶ್ಚೈವಪ್ರೀತಿಮಾಪುರನುತ್ತಮಾಮ್ । ಶ್ರುತ್ವಾ ತು ಸ ದಶಗ್ರೀವಸ್ತಂ ಶಾಪಂರೋಮಹರ್ಷಣಮ್ ॥ ೫೯ ॥ ನಾರೀಷು ಮೈಥುನೇ ಭಾವಂನಾಕಾಮಾಸ್ವಭ್ಯರೋಚಯತ್​ । ತೇನ ನೀತಾಃ ಸ್ತ್ರಿಯಃ ಪ್ರೀತಿಮಾಪುಃ ಸರ್ವಾಃ ಪತಿವ್ರತಾಃ ॥ ೬೦ ॥ ನಲಕೂಬರನಿರ್ಮುಕ್ತಂ ಶಾಪಂ ಶ್ರುತ್ವಾಮನಃಪ್ರಿಯಮ್ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡ್ವಿಂಶಃ ಸರ್ಗಃ ಉತ್ತರಕಾಂಡಃ 