ಏಕೋನನವತಿತಮಃ ಸರ್ಗಃ - ಪುರೂರವೋಜನನಮ್ ಶ್ರುತ್ವಾ ಕಿಂಪುರುಷೋತ್ಪತ್ತಿಂಲಕ್ಷ್ಮಣೋ ಭರತಸ್ತದಾ । ಆಶ್ಚರ್ಯಮಿತಿ ಚಾಬ್ರೂತಾಮುಭೌ ರಾಮಂಜನೇಶ್ವರಮ್ ॥ ೧ ॥ ಅಥ ರಾಮಃ ಕಥಾಮೇತಾಂ ಭೂಯ ಏವಮಹಾಯಶಾಃ । ಕಥಯಾಮಾಸ ಧರ್ಮಾತ್ಮಾ ಪ್ರಜಾಪತಿಸುತಸ್ಯ ವೈ ॥ ೨ ॥ ಸರ್ವಾಸ್ತಾ ವಿದ್ರುತಾ ದೃಷ್ಟ್ವಾಕಿಂನರೀರ್ಋಷಿಸತ್ತಮಃ । ಉವಾಚ ರೂಪಸಂಪನ್ನಾಂ ತಾಂ ಸ್ತ್ರಿಯಂಪ್ರಹಸನ್ನಿವ ॥ ೩ ॥ ಸೋಮಾಸ್ಯಾಹಂ ಸುದಯಿತಃ ಸುತಃ ಸುರುಚಿರಾನನೇ । ಭಜಸ್ವ ಮಾಂ ವರಾರೋಹೇ ಭಕ್ತ್ಯಾಸ್ನಿಗ್ಧೇನ ಚಕ್ಷುಷಾ ॥ ೪ ॥ ತಸ್ಯ ತದ್ವಚನಂ ಶ್ರುತ್ವಾ ಶೂನ್ಯೇಸ್ವಜನವರ್ಜಿತಾ । ಇಲಾ ಸುರುಚಿರಪ್ರಖ್ಯಂ ಪ್ರತ್ಯುವಾಚಮಹಾಗ್ರಹಮ್ ॥ ೫ ॥ ಅಹಂ ಕಾಮಚರೀ ಸೌಮ್ಯ ತವಾಸ್ಮಿ ವಶವರ್ತಿನೀ। ಪ್ರಶಾಧಿ ಮಾಂ ಸೋಮಸುತಯಥೇಚ್ಛಸಿ ತಥಾ ಕುರು ॥ ೬ ತಸ್ಯಾಸ್ತದದ್ಭುತಪ್ರಖ್ಯಂ ಶ್ರುತ್ವಾಹರ್ಷಮುಪಾಗತಃ । ಸ ವೈ ಕಾಮೀ ಸಹ ತಯಾ ರೇಮೇಚಂದ್ರಮಸಃ ಸುತಃ ॥ ೭ ॥ ಬುಧಸ್ಯ ಮಾಧವೋ ಮಾಸಸ್ತಾಮಿಲಾಂರುಚಿರಾನನಾಮ್ । ಗತೋ ರಮಯತೋಽತ್ಯರ್ಥಂಕ್ಷಣವತ್ತಸ್ಯ ಕಾಮಿನಃ ॥ ೮ ॥ ಅಥ ಮಾಸೇ ತು ಸಂಪೂರ್ಣೇಪೂರ್ಣೇಂದುಸದೃಶಾನನಃ । ಪ್ರಜಾಪತಿಸುತಃ ಶ್ರೀಮಾನ್​ಶಯನೇಪ್ರತ್ಯಬುಧ್ಯತ ॥ ೯ ॥ ಸೋಽಪಶ್ಯತ್​ ಸೋಮಜಂ ತತ್ರ ತಪಂತಂಸಲಿಲಾಶಯೇ । ಊರ್ಧ್ವಬಾಹುಂ ನಿರಾಲಂಬಂ ತಂ ರಾಜಾಪ್ರತ್ಯಭಾಷತ ॥ ೧೦ ॥ ಭಗವನ್​ ಪರ್ವತಂ ದುರ್ಗಂ ಪ್ರವಿಷ್ಟೋಽಸ್ಮಿ ಸಹಾನುಗಃ । ನ ತು ಪಶ್ಯಾಮಿ ತತ್​ ಸೈನ್ಯಂ ಕ್ವ ನು ತೇಮಾಮಕಾ ಗತಾಃ ॥ ೧೧ ॥ ತಚ್ಛ್ರುತ್ವಾ ತಸ್ಯ ರಾಜರ್ಷೇರ್ನಷ್ಟಸಂಜ್ಞಸ್ಯ ಭಾಷಿತಮ್ । ಪ್ರತ್ಯುವಾಚ ಶುಭಂ ವಾಕ್ಯಂ ಸಾಂತ್ವಯನ್​ ಪರಯಾ ಗಿರಾ ॥ ೧೨ ॥ ಅಶ್ಮವರ್ಷೇಣ ಮಹತಾ ಭೃತ್ಯಾಸ್ತೇ ವಿನಿಪಾತಿತಾಃ । ತ್ವಂ ಚಾಶ್ರಮಪದೇ ಸುಪ್ತೋವಾತವರ್ಷಭಯಾರ್ದಿತಃ ॥ ೧೩ ಸಮಾಶ್ವಸಿಹಿ ಭದ್ರಂ ತೇ ನಿರ್ಭಯೋವಿಗತಜ್ವರಃ । ಫಲಮೂಲಾಶನೋ ವೀರ ನಿವಸೇಹಯಥಾಸುಖಮ್ ॥ ೧೪ ॥ ಸ ರಾಜಾ ತೇನ ವಾಕ್ಯೇನ ಪ್ರತ್ಯಾಶ್ವಸ್ತೋಮಹಾಮತಿಃ । ಪ್ರತ್ಯುವಾಚ ತತೋ ವಾಕ್ಯಂ ದೀನೋ ಭೃತ್ಯಕ್ಷಯಾದ್​ಭೃಶಮ್ ॥ ೧೫ ॥ ತ್ಯಕ್ಷ್ಯಾಮ್ಯಹಂ ಸ್ವಕಂ ರಾಜ್ಯಂ ನಾಹಂಭೃತ್ಯೈರ್ವಿನಾಕೃತಃ । ವರ್ತಯೇಯಂ ಕ್ಷಣಂ ಬ್ರಹ್ಮನ್​ಸಮನುಜ್ಞಾತುಮರ್ಹಸಿ ॥ ೧೬ ॥ ಸುತೋ ಧರ್ಮಪರೋ ಬ್ರಹ್ಮನ್​ಜ್ಯೇಷ್ಠೋ ಮಮ ಮಹಾಯಶಾಃ । ಶಶಬಿಂದುರಿತಿ ಖ್ಯಾತಃ ಸ ಮೇ ರಾಜ್ಯಂಪ್ರಪತ್ಸ್ಯತೇ ॥ ೧೭ ॥ ನ ಹಿ ಶಕ್ಷ್ಯಾಮ್ಯಹಂ ಹಿತ್ವಾ ಭೃತ್ಯದಾರಾನ್​ಸುಖಾನ್ವಿತಾನ್​ । ಪ್ರತಿವಕ್ತುಂ ಮಹಾತೇಜಃ ಕಿಂಚಿದಪ್ಯಶುಭಂ ವಚಃ ॥ ೧೮ ॥ ತಥಾ ಬ್ರುವತಿ ರಾಜೇಂದ್ರೇ ಬುಧಃ ಪರಮಮದ್ಭುತಮ್ । ಸಾಂತ್ವಪೂರ್ವಮಥೋವಾಚ ವಾಸಸ್ತ ಇಹರೋಚತಾಮ್ ॥ ೧೯ ॥ ನ ಸಂತಾಪಾಸ್ತ್ವಯಾ ಕಾರ್ಯಃ ಕಾರ್ದಮೇಯ ಮಹಾಬಲಃ । ಸಂವತ್ಸರೋಷಿತಸ್ಯೇಹ ಕಾರಯಿಷ್ಯಾಮಿ ತೇಹಿತಮ್ ॥ ೨೦ ॥ ತಸ್ಯ ತದ್ವಚನಂ ಶ್ರುತ್ವಾಬುಧಸ್ಯಾಕ್ಲಿಷ್ಟಕರ್ಮಣಃ । ವಾಸಾಯ ವಿದಧೇ ಬುದ್ಧಿಂ ಯದುಕ್ತಂಬ್ರಹ್ಮವಾದಿನಾ ॥ ೨೧ ॥ ಮಾಸಂ ಸ ಸ್ತ್ರೀ ತಥಾ ಭೂತ್ವಾರಮಯತ್ಯನಿಶಂ ಶುಭಾ । ಮಾಸಂ ಪುರುಷಭಾವೇನ ಧರ್ಮಬುದ್ಧಿಂಚಕಾರ ಸಃ ॥ ೨೨ ॥ ತತಃ ಸಾ ನವಮೇ ಮಾಸಿ ಇಲಾಸೋಮಸುತಾತ್​ ಸುತಮ್ । ಜನಯಾಮಾಸ ಸುಶ್ರೋಣಿಪುರೂರವಸಮೂರ್ಜಿತಮ್ ॥ ೨೩ ॥ ಜಾತಮಾತ್ರಂ ತು ಸುಶ್ರೋಣೀಪಿತೃಹಸ್ತೇ ನ್ಯವೇಶಯತ್​ । ಬುಧಸ್ಯ ಸಮವರ್ಣಾಭಮಿಲಾಪುತ್ರಂಮಹಾಬಲಮ್ ॥ ೨೪ ॥ ಬುಧಸ್ತು ಪುರುಷೀಭೂತಂ ಸ ವೈಸಂವತ್ಸರಾಂತರಮ್ । ಕಥಾಭೀ ರಮಯಾಮಾಸಧರ್ಮಯುಕ್ತಾಭಿರಾತ್ಮವಾನ್​ ॥ ೨೫ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನನವತಿತಮಃ ಸರ್ಗಃ ಉತ್ತರಕಾಂಡಃ 