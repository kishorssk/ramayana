ಅಷ್ಟಷಷ್ಟಿತಮಃ ಸರ್ಗಃ - ಲವಣಶತ್ರುಘ್ನವಿವಾದಃ ಕಥಾಂ ಕಥಯತಾಂ ತೇಷಾಂ ಜಯಂಚಾಕಾಂಕ್ಷತಾಂ ಶುಭಮ್ । ವ್ಯತೀತಾ ರಜನೀ ಶೀಘ್ರಂ ಶತ್ರುಘ್ನಸ್ಯ ಮಹಾತ್ಮನಃ ॥ ೧ ॥ ತತಃ ಪ್ರಭಾತೇ ವಿಮಲೇ ತಸ್ಮಿನ್​ ಕಾಲೇ ಸರಾಕ್ಷಸಃ । ನಿರ್ಗತಸ್ತು ಪುರಾದ್ಧೀರೋಭಕ್ಷ್ಯಾಹಾರಪ್ರಚೋದಿತಃ ॥ ೨ ॥ ಏತಸ್ಮಿನ್ನಂತರೇ ವೀರಃ ಶತ್ರುಘ್ನೋಯಮುನಾಂ ನದೀಮ್ । ತೀರ್ತಾ್ವ ಮಧುಪುರದ್ವಾರಿಧನುಷ್ಪಾಣಿರಿತಿಷ್ಠತ ॥ ೩ ॥ ತತೋರ್ಽಧದಿವಸೇ ಪ್ರಾಪ್ತೇಕ್ರೂರಕರ್ಮಾ ಸ ರಾಕ್ಷಸಃ । ಆಗಚ್ಛದ್ಬಹುಸಾಹಸ್ರಂ ಪ್ರಾಣಿನಾಂಭಾರಮುದ್ವಹನ್​ ॥ ೪ ॥ ತತೋ ದದರ್ಶ ಶತ್ರುಘ್ನಂ ಸ್ಥಿತಂ ದ್ವಾರಿಧೃತಾಯುಧಮ್ । ತಮುವಾಚ ತತೋ ರಕ್ಷಃ ಕಿಮನೇನಕರಿಷ್ಯಸಿ ॥ ೫ ॥ ಈದೃಶಾನಾಂ ಸಹಸ್ರಾಣಿ ಸಾಯುಧಾನಾಂನರಾಧಮ । ಭಕ್ಷಿತಾನಿ ಮಯಾ ರೋಷಾತ್​ಕಾಲಮಾಕಾಂಕ್ಷಸೇ ನು ಕಿಮ್ ॥ ಆಹಾರಶ್ಚಾಸ್ಯ ಸಂಪೂರ್ಣೋ ಮಯಾಯಂಪುರುಷಾಧಮ । ಸ್ವಯಂ ಪ್ರವಿಷ್ಟೋಽದ್ಯ ಮುಖಂಕಥಮಾಸಾದ್ಯ ದುರ್ಮತೇ ॥ ೭ ॥ ತಸ್ಯೈವಂ ಭಾಷಮಾಣಸ್ಯ ಹಸತಶ್ಚಮುಹುರ್ಮುಹುಃ । ಶತ್ರುಘ್ನೋ ವೀರ್ಯಸಂಪನ್ನೋರೋಷಾದಶ್ರೂಣ್ಯವಾಸೃಜತ್​ ॥ ೮ ॥ ತಸ್ಯ ರೋಷಾಭಿಭೂತಸ್ಯ ಶತ್ರುಘ್ನಸ್ಯ ಮಹಾತ್ಮನಃ । ತೇಜೋಮಯಾ ಮರೀಚಸ್ತು ಸರ್ವಗಾತ್ರೈರ್ವಿನಿಷ್ಪತನ್​ ॥ ೯ ॥ ಉವಾಚ ಚ ಸುಸಂಕ್ರುದ್ಧಃ ಶತ್ರುಘ್ನಸ್ತಂ ನಿಶಾಚರಮ್ । ಯೋದ್ಧುಮಿಚ್ಛಾಮಿ ದುರ್ಬುದ್ಧೇದ್ವಂದ್ವಯುದ್ಧಂ ತ್ವಯಾ ಸಹ ॥ ೧೦ ॥ ಪುತ್ರೋ ದಶರಥಸ್ಯಾಹಂ ಭ್ರಾತಾರಾಮಸ್ಯ ಧೀಮತಃ । ಶತ್ರುಘ್ನೋ ನಿತ್ಯಶತ್ರುಘ್ನೋ ವಧಾಕಾಂಕ್ಷೀ ತವಾಗತಃ ॥ ೧೧ ॥ ತಸ್ಯ ಮೇ ಯುದ್ಧಕಾಮಸ್ಯ ದ್ವಂದ್ವಯುದ್ಧಂ ಪ್ರದೀಯತಾಮ್ । ಶತ್ರುಸ್ತ್ವಂ ಸರ್ವಜೀವಾನಾಂ ನ ಮೇಜೀವನ್​ ಗಮಿಷ್ಯಸಿ ॥ ೧೨ ॥ ತಸ್ಮಿಂಸ್ತಥಾ ಬ್ರುವಾಣೇ ತು ರಾಕ್ಷಸಃ ಪ್ರಹಸನ್ನಿವ । ಪ್ರತ್ಯುವಾಚ ನರಶ್ರೇಷ್ಠಂ ದಿಷ್ಟ್ಯಾ ಪ್ರಾಪ್ತೋಽಸಿ ದುರ್ಮತೇ ॥ ೧೩ ॥ ಮಮ ಮಾತೃಷ್ವಸುರ್ಭಾ್ರತಾ ರಾವಣೋರಾಕ್ಷಸಾಧಿಪಃ । ಹತೋ ರಾಮೇಣ ದುರ್ಬುದ್ಧೇ ಸ್ತ್ರೀಹೇತೋಃಪುರುಷಾಧಮ ॥ ೧೪ ॥ ತಚ್ಚ ಸರ್ವಂ ಮಯಾ ಕ್ಷಾಂತಂ ರಾವಣಸ್ಯ ಕುಲಕ್ಷಯಮ್ । ಅವಜ್ಞಾಂ ಪುರತಃ ಕೃತ್ವಾ ಮಯಾಯೂಯಂ ವಿಶೇಷತಃ ॥ ೧೫ ॥ ನಿಹತಾಶ್ಚ ಹಿ ಮೇ ಸರ್ವೇ ಪರಿಭೂತಾಸ್ತೃಣಂಯಥಾ । ಭೂತಾಶ್ಚೈವ ಭವಿಷ್ಯಾಶ್ಚ ಯೂಯಂಚ ಪುರುಷಾಧಮಾಃ ॥ ೧೬ ॥ ತಸ್ಯ ತೇ ಯುದ್ಧಕಾಮಸ್ಯ ಯುದ್ಧಂದಾಸ್ಯಾಮಿ ದುರ್ಮತೇ । ತಿಷ್ಠ ತ್ವಂ ಚ ಮುಹೂರ್ತಂ ತುಯಾವದಾಯುಧಮಾನಯೇ ॥ ೧೭ ॥ ಈಪ್ಸಿತಂ ಯಾದೃಶಂ ತುಭ್ಯಂ ಸಜ್ಜಯೇಯಾವದಾಯುಧಮ್ । ತಮುವಾಚಾಥ ಶತ್ರುಘ್ನಃ ಕ್ವ ಮೇ ಜೀವನ್​ ಗಮಿಷ್ಯಸಿ ॥ ೧೮ ॥ ಶತ್ರುರ್ಯದೃಚ್ಛಯಾ ದೃಷ್ಟೋ ನಮೋಕ್ತವ್ಯಃ ಕೃತಾತ್ಮನಾ । ಯೋ ಹಿ ವಿಕ್ಲವಯಾ ಬುದ್ಧ್ಯಾ ಪ್ರಸರಂಶತ್ರವೇ ದಿಶೇತ್​ ॥ ೧೯ ॥ ಸ ಹತೋ ಮಂದಬುದ್ಧಿತ್ವಾದ್ಯಥಾಕಾಪುರುಷಸ್ತದಾ ॥ ತಸ್ಮಾತ್​ ಸುದೃಷ್ಟಂ ಕುರುಜೀವಲೋಕಂ ಶರೈಃ ಶಿತೈಸ್ತ್ವಾಂವಿವಿಧೈರ್ನಯಾಮಿ । ಯಮಸ್ಯ ಗೇಹಾಭಿಮುಖಂ ಹಿ ಪಾಪಂರಿಪುಂ ತ್ರಿಲೋಕಸ್ಯ ಚ ರಾಘವಸ್ಯ ॥ ೨೦ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಷಷ್ಟಿತಮಃ ಸರ್ಗಃ ಉತ್ತರಕಾಂಡಃ 