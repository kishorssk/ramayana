ಷಷ್ಟಿತಮಃ ಸರ್ಗಃ - ಭಾರ್ಗವಚ್ಯವನಾದ್ಯಾಗಮನಮ್ ತಯೋಃ ಸಂವದತೋರೇವಂರಾಮಲಕ್ಷ್ಮಣಯೋಸ್ತದಾ । ವಾಸಂತಿಕೀ ನಿಶಾ ಪ್ರಾಪ್ತಾ ನ ಶೀತಾ ನ ಚಘರ್ಮದಾ ॥ ೧ ॥ ತತಃ ಪ್ರಭಾತೇ ವಿಮಲೇ ಕೃತಪೌರ್ವಾಹ್ಣಿಕಕ್ರಿಯಃ । ಅಭಿಚಕ್ರಾಮ ಕಾಕುತ್ಸ್ಥೋ ದರ್ಶನಂ ಪೌರಕಾರ್ಯವಿತ್​ ॥ ೨ ॥ ತತಃ ಸುಮಂತ್ರಸ್ತ್ವಾಗಮ್ಯ ರಾಘವಂವಾಕ್ಯಮಬ್ರವೀತ್​ । ಏತೇ ಪ್ರತಿಹತಾ ರಾಜನ್​ ದ್ವಾರಿ ತಿಷ್ಠಂತಿತಾಪಸಾಃ ॥ ೩ ॥ ಭಾರ್ಗವಂ ಚ್ಯವನಂ ಚೈವ ಪುರಸ್ಕೃತ್ಯ ಮಹರ್ಷಯಃ । ದರ್ಶನಂ ತೇ ಮಹಾರಾಜ ಚೋದಯಂತಿಕೃತತ್ವರಾಃ ॥ ೪ ॥ ಪ್ರೀಯಮಾಣಾ ನರವ್ಯಾಘ್ರಯಮುನಾತೀರವಾಸಿನಃ । ತಸ್ಯ ತದ್ವಚನಂ ಶ್ರುತ್ವಾ ರಾಮಃ ಪ್ರೋವಾಚ ಧರ್ಮವಿತ್​ ॥ ೫ ॥ ಪ್ರವೇಶ್ಯಂತಾಂ ಮಹಾಭಾಗಾ ಭಾರ್ಗವಪ್ರಮುಖಾ ದ್ವಿಜಾಃ । ರಾಜ್ಞಸ್ತ್ವಾಜ್ಞಾಂ ಪುರಸ್ಕೃತ್ಯ ದ್ವಾಃಸ್ಥೋಮೂರ್ಧ್ನಿ ಕೃತಾಂಜಲಿಃ ॥ ೬ ॥ ಪ್ರವೇಶಯಾಮಾಸ ತದಾ ತಾಪಸಾನ್​ಸುದುರಾಸದಾನ್​ । ಶತಂ ಸಮಧಿಕಂ ತತ್ರ ದೀಪ್ಯಮಾನಂಸ್ವತೇಜಸಾ ॥ ೭ ॥ ಪ್ರವಿಷ್ಟಂ ರಾಜಭವನಂ ತಾಪಸಾನಾಂಮಹಾತ್ಮನಾಮ್ । ತೇ ದ್ವಿಜಾಃ ಪೂರ್ಣಕಲಶೈಃಸರ್ವತೀರ್ಥಾಂಬುಸತ್ಕೃತೈಃ ॥ ೮ ॥ ಗೃಹೀತ್ವಾ ಫಲಮೂಲಂ ಚ ರಾಮಸ್ಯಾಭ್ಯಾಹರನ್​ ಬಹು । ಪ್ರತಿಗೃಹ್ಯ ತು ತತ್​ ಸರ್ವಂ ರಾಮಃ ಪ್ರೀತಿಪುರಸ್ಕೃತಃ ॥ ೯ ॥ ತೀರ್ಥೋದಕಾನಿ ಸರ್ವಾಣಿ ಫಲಾನಿ ವಿವಿಧಾನಿ ಚ । ಉವಾಚ ಚ ಮಹಾಬಾಹುಃ ಸರ್ವಾನೇವಮಹಾಮುನೀನ್​ ॥ ೧೦ ॥ ಇಮಾನ್ಯಾಸನಮುಖ್ಯಾನಿಯಥಾರ್ಹಮುಪವಿಶ್ಯತಾಮ್ । ರಾಮಸ್ಯ ಭಾಷಿತಂ ಶ್ರುತ್ವಾ ಸರ್ವ ಏವಮಹರ್ಷಯಃ ॥ ೧೧ ॥ ಬೃಸೀಷು ರುಚಿರಾಖ್ಯಾಸು ನಿಷೇದುಃ ಕಾಂಚನೀಷು ತೇ । ಉಪವಿಷ್ಟಾನೃಷೀಂಸ್ತತ್ರ ದೃಷ್ಟ್ವಾಪರಪುರಂಜಯಃ ॥ ೧೨ ॥ ಪ್ರಯತಃ ಪ್ರಾಂಜಲಿರ್ಭೂತ್ವಾ ರಾಘವೋವಾಕ್ಯಮಬ್ರವಿತ್​ । ಕಿಮಾಗಮನಕಾರ್ಯಂ ವಃ ಕಿಂ ಕರೋಮಿಸಮಾಹಿತಃ ॥ ೧೩ ॥ ಆಜ್ಞಾಪ್ಯೋಽಹಂ ಮಹರ್ಷೀಣಾಂಸರ್ವಕಾಮಕರಃ ಸುಖಮ್ । ಇದಂ ರಾಜ್ಯಂ ಚ ಸಕಲಂ ಜೀವಿತಂ ಚ ಹೃದಿಸ್ಥಿತಮ್ ॥ ೧೪ ॥ ಸರ್ವಮೇತದ್ದ್ವಿಜಾರ್ಥಂ ಮೇಸತ್ಯಮೇತದ್ಬ್ರವೀಮಿ ವಃ । ತಸ್ಯ ತದ್ವಚನಂ ಶ್ರುತ್ವಾ ಸಾಧುಕಾರೋಮಹಾನಭೂತ್​ ॥ ೧೫ ॥ ಋಷೀಣಾಮುಗ್ರತಪಸಾಂಯಮುನಾತೀರವಾಸಿನಾಮ್ । ಊಚುಶ್ಚ ತೇ ಮಹಾತ್ಮಾನೋ ಹರ್ಷೇಣಮಹತಾ ವೃತಾಃ ॥ ೧೬ ॥ ಉಪಪನ್ನಂ ನರಶ್ರೇಷ್ಠ ತವೈವ ಭುವಿನಾನ್ಯತಃ । ಬಹವಃ ಪಾರ್ಥಿವಾ ರಾಜನ್ನತಿಕ್ರಾಂತಾ ಮಹಾಬಲಾಃ ॥ ೧೭ ॥ ಕಾಯಸ್ಯ ಗೌರವಂ ಮತ್ವಾ ಪ್ರತಿಜ್ಞಾಂನಾಭ್ಯರೋಚಯತ್​ ॥ ತ್ವಯಾ ಪುನರ್ಬಾ್ರಹ್ಮಣಗೌರವಾದಿಯಂಕೃತಾ ಪ್ರತಿಜ್ಞಾ ಹ್ಯನವೇಕ್ಷ್ಯ ಕಾರಣಮ್ । ತತಶ್ಚ ಕರ್ತಾ ಹ್ಯಸಿ ನಾತ್ರ ಸಂಶಯೋ ಮಹಾಭಯಾತ್ತ್ರಾತುಮೃಷೀಂಸ್ತ್ವಮರ್ಹಸಿ ॥ ೧೮ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಷ್ಟಿತಮಃ ಸರ್ಗಃ ಉತ್ತರಕಾಂಡಃ 