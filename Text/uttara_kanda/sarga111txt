ಏಕಾದಶೋತ್ತರಶತತಮಃ ಸರ್ಗಃ - ಶ್ರೀಮದ್ರಾಮಾಯಣಫಲಶ್ರುತಿಃ ಏತಾವದೇತದಾಖ್ಯಾನಂ ಸೋತ್ತರಂಬ್ರಹ್ಮಪೂಜಿತಮ್ । ರಾಮಾಯಣಮಿತಿ ಖ್ಯಾತಂ ಮುಖ್ಯಂ ವಾಲ್ಮೀಕಿನಾಕೃತಮ್ ॥ ೧ ॥ ತತಃ ಪ್ರತಿಷ್ಠತೋ ವಿಷ್ಣುಃ ಸ್ವರ್ಗಲೋಕೇ ಯಥಾಪುರಮ್ । ಯೇನ ವ್ಯಾಪ್ತಮಿದಂ ಸರ್ವಂತ್ರೈಲೋಕ್ಯಂ ಸಚರಾಚರಮ್ ॥ ೨ ॥ ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚಪರಮರ್ಷಯಃ । ನಿತ್ಯಂ ಶೃಣ್ವಂತಿ ಸಂತುಷ್ಟಾ ದಿವ್ಯಂರಾಮಾಯಣಂ ದಿವಿ ॥ ೩ ॥ ಇದಮಾಖ್ಯಾನಮಾಯುಷ್ಯಂ ಸೌಭಾಗ್ಯಂಪಾಪನಾಶನಮ್ । ರಾಮಾಯಣಂ ವೇದಸಮಂ ಶ್ರಾದ್ಧೇಷುಶ್ರಾವಯೇದ್ಬುಧಃ ॥ ೪ ॥ ಅಪುತ್ರೋ ಲಭತೇ ಪುತ್ರಮಧನೋ ಲಭತೇ ಧನಮ್ । ಸರ್ವಪಾಪೈಃ ಪ್ರಮುಚ್ಯೇತಪದಮಪ್ಯಸ್ಯ ಯಃ ಪಠೇತ್​ ॥ ಪಾಪಾನ್ಯಪಿ ಚ ಯಃ ಕುರ್ಯಾದಹನ್ಯಹನಿಮಾನವಃ । ಪಠತ್ಯೇಕಮಪಿ ಶ್ಲೋಕಂ ಪಾಪಾತ್​ ಸಪರಿಮುಚ್ಯತೇ ॥ ೬ ॥ ವಾಚಕಾಯ ಚ ದಾತವ್ಯಂ ವಸ್ತ್ರಂಧೇನುಹಿರಣ್ಯಕಮ್ । ವಾಚಕೇ ಪರಿತುಷ್ಟೇ ತು ತುಷ್ಟಾಃ ಸ್ಯುಃ ಸರ್ವದೇವತಾಃ ॥ ೭ ॥ ಏತದಾಖ್ಯಾನಮಾಯುಷ್ಯಂ ಪಠನ್​ರಾಮಾಯಣಂ ನರಃ । ಸಪುತ್ರಪೌತ್ರೋ ಲೋಕೇಽಸ್ಮಿನ್​ಪ್ರೇತ್ಯ ಚೇಹ ಮಹೀಯತೇ ॥ ೮ ॥ ರಾಮಾಯಣಂ ಗೋವಿಸರ್ಗೇ ಮಧ್ಯಾಹ್ನೇ ವಾಸಮಾಹಿತ । ಸಾಯಾಹ್ನೇ ವಾಪರಾಹ್ಣೇ ಚವಾಚಯನ್ನಾವಸೀದತಿ ॥ ೯ ॥ ಅಯೋಧ್ಯಾಪಿ ಪುರೀ ರಮ್ಯಾ ಶೂನ್ಯಾ ವರ್ಷಗಣಾನ್​ ಬಹೂನ್​ । ಋಷಭಂ ಪ್ರಾಪ್ಯ ರಾಜಾನಂನಿವಾಸಮುಪಯಾಸ್ಯತಿ ॥ ೧೦ ॥ ಏತದಾಖ್ಯಾನಮಾಯುಷ್ಯಂ ಸಭವಿಷ್ಯಂಸಹೋತ್ತರಮ್ । ಕೃತವಾನ್​ ಪ್ರಚೇತಸಃ ಪುತ್ರಸ್ತದ್ಬ್ರಹ್ಮಾಪ್ಯನ್ವಮನ್ಯತ ॥ ೧೧ ॥ ಅಶ್ವಮೇಧಸಹಸ್ರಸ್ಯ ವಾಜಪೇಯಾಯುತಸ್ಯ ಚ । ಲಭತೇ ಶ್ರವಣಾದೇವ ಸರ್ಗಸ್ಯೈಕಸ್ಯಮಾನವಃ ॥ ೧೨ ॥ ಪ್ರಯಾಗಾದೀನಿ ತೀರ್ಥಾನಿ ಗಂಗಾದ್ಯಾಃ ಸರಿತಸ್ತಥಾ । ನೈಮಿಷಾದೀನ್ಯರಣ್ಯಾನಿ ಕುರುಕ್ಷೇತ್ರಾದಿಕಾನ್ಯಪಿ ॥ ೧೩ ॥ ಗತಾನಿ ತೇ ಲೋಕೇಽಸ್ಮಿನ್​ ಯೇನರಾಮಾಯಣಂ ಶ್ರುತಮ್ । ಹೇಮಭಾರಂ ಕುರುಕ್ಷೇತ್ರೇ ಗ್ರಸ್ತೇಭಾನೌ ಪ್ರಯಚ್ಛತಿ ॥ ೧೪ ॥ ಯಶ್ಚ ರಾಮಾಯಣಂ ಲೋಕೇ ಶೃಣೋತಿಸದೃಶಾವುಭೌ । ಸಮ್ಯಕ್​ ಶ್ರದ್ಧಾಸಮಾಯುಕ್ತಃ ಶೃಣುತೇ ರಾಘವೀಂ ಕಥಾಮ್ ॥ ೧೫ ॥ ಸರ್ವಪಾಪಾತ್​ ಪ್ರಮುಚ್ಯೇತವಿಷ್ಣುಲೋಕಂ ಸ ಗಚ್ಛತಿ । ಆದಿಕಾವ್ಯಮಿದಂ ತ್ವಾರ್ಷಂ ಪುರಾ ವಾಲ್ಮೀಕಿನಾಕೃತಮ್ ॥ ೧೬ ॥ ಯಃ ಶೃಣೋತಿ ಸದಾ ಭಕ್ತ್ಯಾ ಸಗಚ್ಛೇದ್ವೈಷ್ಣವೀಂ ತನುಮ್ । ಪುತ್ರದಾರಾಶ್ಚ ವರ್ಧಂತೇ ಸಂಪದಃ ಸಂತತಿಸ್ತಥಾ ॥ ೧೭ ॥ ಸತ್ಯಮೇತದ್ವಿದಿತ್ವಾ ತು ಶ್ರೋತವ್ಯಂನಿಯತಾತ್ಮಭಿಃ । ಗಾಯತ್ರ್ಯಾಶ್ಚ ಸ್ವರೂಪಂತದ್ರಾಮಾಯಣಮನುತ್ತಮಮ್ ॥ ೧೮ ॥ ಅಪುತ್ರೋ ಲಭತೇ ಪುತ್ರಮಧನೋ ಲಭತೇ ಧನಮ್ । ಸರ್ವಪಾಪೈಃ ಪ್ರಮುಚ್ಯೇತಪದಮಪ್ಯಸ್ಯ ಯಃ ಪಠೇತ್​ ॥ ೧೯ ॥ ಯಃ ಪಠೇಚ್ಛೃಣುಯಾನ್ನಿತ್ಯಂ ಚರಿತಂರಾಘವಸ್ಯ ಹ । ಭಕ್ತ್ಯಾ ನಿಷ್ಕಲ್ಮಷೋ ಭೂತ್ವಾದೀರ್ಘಮಾಯುರವಾಪ್ನುಯಾತ್​ ॥ ೨೦ ॥ ಚಿಂತಯೇದ್ರಾಘವಂ ನಿತ್ಯಂ ಶ್ರೇಯಃ ಪ್ರಾಪ್ತುಂ ಯ ಇಚ್ಛತಿ । ಶ್ರಾವಯೇದಿದಮಾಖ್ಯಾನಂ ಬ್ರಾಹ್ಮಣೇಭ್ಯೋ ದಿನೇ ದಿನೇ ॥೨೧ ಯಸ್ತ್ವಿದಂ ರಘುನಾಥಸ್ಯ ಚರಿತಂಸಕಲಂ ಪಠೇತ್​ । ಸೋಽಸುಕ್ಷಯೇ ವಿಷ್ಣುಲೋಕಂಗಚ್ಛತ್ಯೇವ ನ ಸಂಶಯಃ ॥ ೨೨ ॥ ಪಿತಾ ಪಿತಾಮಹಸ್ತಸ್ಯ ತಥೈವ ಪ್ರಪಿತಾಮಹಃ। ತತ್ಪಿತಾ ತತ್ಪಿತಾ ಚೈವ ವಿಷ್ಣುಂ ಯಾಂತಿ ನಸಂಶಯಃ ॥ ೨೩ ॥ ಚತುರ್ವರ್ಗಪ್ರದಂ ನಿತ್ಯಂ ಚರಿತಂರಾಘವಸ್ಯ ತು । ತಸ್ಮಾದ್ಯತ್ನವತಾ ನಿತ್ಯಂ ಶ್ರೋತವ್ಯಂಪರಮಂ ಸದಾ ॥ ೨೪ ॥ ಶೃಣ್ವನ್​ ರಾಮಾಯಣಂ ಭಕ್ತ್ಯಾ ಯಃ ಪಾದಂ ಪಾದಮೇವ ವಾ । ಸ ಯಾತಿ ಬ್ರಹ್ಮಣಃ ಸ್ಥಾನಂ ಬ್ರಹ್ಮಣಾಪೂಜ್ಯತೇ ಸದಾ ॥ ೨೫ ॥ ಏವಮೇತತ್​ ಪುರಾವೃತ್ತಮಾಖ್ಯಾನಂಭದ್ರಮಸ್ತು ವಃ । ಪ್ರವ್ಯಾಹರತ ವಿಸ್ರಬ್ಧಂ ಬಲಂ ವಿಷ್ಣೋಃ ಪ್ರವರ್ಧತಾಮ್ ॥ ೨೬ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇಶ್ರೀರಾಮಾಯಣಫಲಶೃತಿರ್ನಾಮಏಕದಶೋತ್ತರಶತತಮಃ ಸರ್ಗಃ ಇತಿ ಶ್ರೀಮದ್ರಾಮಾಯಣೇ ಉತ್ತರಕಾಂಡಃಸಂಪೂರ್ಣಃ ಶ್ರೀಮದ್ರಾಮಾಯಣಂ ಸಂಪೂರ್ಣಮ್ಶುಭಂ ಭೂಯಾತ್​ ॥ ಶ್ರೀರಾಮಚಂದ್ರಾರ್ಪಣಮಸ್ತು ॥ ಅಗಸ್ತ್ಯಾದಿಮುನಿಸ್ತುತ್ಯಂವಾಂಛಿತಾರ್ಥಪ್ರಯಾದಕಮ್ । ಸರ್ವದೇವೋತ್ತಮಂಧ್ಯಾಯೇದುತ್ತರೇ ಕಾಂಡಉತ್ತಮೇ ॥ ತಪಃಸ್ವಾಧ್ಯಾಯನಿರತಂ ತಪಸ್ವೀವಾಗ್ವಿದಾಂ ವರಮ್ । ನಾರದಂ ಪರಿಪಪ್ರಚ್ಛ ವಾಲ್ಮೀಕಿರ್ಮುನಿಪುಂಗವಮ್ ॥ ಕೋನ್ವಸ್ಮಿನ್​ ಸಾಂಪ್ರತಂ ಲೋಕೇಗುಣವಾನ್​ ಕಶ್ಚ ವೀರ್ಯವಾನ್​ । ಧರ್ಮಜ್ಞಶ್ಚ ಕೃತಜ್ಞಶ್ಚ ಸತ್ಯವಾಕ್ಯೋ ದೃಢವ್ರತಃ ॥ ಉತ್ತರಕಾಂಡಃ 