ತ್ರಯೋದಶಃ ಸರ್ಗಃ - ಧನದದೂತಹನನಮ್ ಅಥ ಲೋಕೇಶ್ವರೋತ್ಸೃಷ್ಟಾ ತತ್ರಕಾಲೇನ ಕೇನಚಿತ್​ । ನಿದ್ರಾ ಸಮಭವತ್ತೀವ್ರಾ ಕುಂಭಕರ್ಣಸ್ಯ ರೂಪಿಣೀ ॥ ೧ ॥ ತತೋ ಭ್ರಾತರಮಾಸೀನಂಕುಂಭಕರ್ಣೋಽಬ್ರವೀದ್ವಚಃ । ನಿದ್ರಾ ಮಾಂ ಬಾಧತೇ ರಾಜನ್​ ಕಾರಯಸ್ಯ ಮಮಾಲಯಮ್ ॥ ೨ ॥ ವಿನಿಯುಕ್ತಾಸ್ತತೋ ರಾಜ್ಞಾ ಶಿಲ್ಪಿನೋವಿಶ್ವಕರ್ಮವತ್​ । ಅಕುರ್ವನ್​ ಕುಂಭಕರ್ಣಸ್ಯ ಕೈಲಾಸಸಮಮಾಲಯಮ್ ॥ ೩ ॥ ವಿಸ್ತೀರ್ಣಂ ಯೋಜನಂ ಶುಭ್ರಂ ತತೋ ದ್ವಿಗುಣಮಾಯತಮ್ । ದರ್ಶನೀಯಂ ನಿರಾಬಾಧಂ ಕುಂಭಕರ್ಣಸ್ಯ ಚಕ್ರಿರೇ ॥ ೪ ॥ ಸ್ಫಾಟಿಕೈಃ ಕಾಂಚನೈಶ್ಚಿತ್ರೈಃ ಸ್ತಂಭೈಃ ಸರ್ವತ್ರ ಶೋಭಿತಮ್ । ವೈದೂರ್ಯಕೃತಸೋಪಾನಂಕಿಂಕಿಣೀಜಾಲಕಂ ತಥಾ ॥ ೫ ॥ ದಾಂತತೋರಣವಿನ್ಯಸ್ತಂ ವಜ್ರಸ್ಫಟಿಕವೇದಿಕಮ್ । ಮನೋಹರಂ ಸರ್ವಸುಖಂಕಾರಯಾಮಾಸ ರಾಕ್ಷಸಃ ॥ ಸರ್ವತ್ರ ಸುಖದಂ ನಿತ್ಯಂ ಮೇರೋಃ ಪುಣ್ಯಾಂ ಗುಹಾಮಿವ । ತತ್ರ ನಿದ್ರಾಸಮಾವಿಷ್ಟಃ ಕುಂಭಕರ್ಣೋಮಹಾಬಲಃ ॥ ೭ ॥ ಬಹೂನ್ಯಬ್ದಸಹಸ್ರಾಣಿ ಶಯಾನೋ ನಪ್ರಬುಧ್ಯತೇ । ನಿದ್ರಾಭಿಭೂತೇ ತು ತದಾ ಕುಂಭಕರ್ಣೇ ದಶಾನನಃ ॥ ೮ ॥ ದೇವರ್ಷಿಯಕ್ಷಗಂಧರ್ವಾನ್​ ಸಂಜಘ್ನೇ ಹಿನಿರಂಕುಶಃ । ಉದ್ಯಾನಾನಿ ಚ ಚಿತ್ರಾಣಿ ನಂದನಾದೀನಿ ಯಾನಿ ಚ ॥ ೯ ॥ ತಾನಿ ಗತ್ವಾ ಸುಸಂಕ್ರುದ್ಧೋ ಭಿನತ್ತಿ ಸ್ಮ ದಶಾನನಃ । ನದೀಂ ಗಜ ಇವ ಕ್ರೀಡನ್​ ವೃಕ್ಷಾನ್​ವಾಯುರಿವ ಕ್ಷಿಪನ್​ ॥ ೧೦ ॥ ನಗಾನ್​ ವಜ್ರ ಇವೋತ್ಸೃಷ್ಟೋವಿಧ್ವಂಸಯತಿ ರಾಕ್ಷಸಃ । ತಥಾವೃತ್ತಂ ತು ವಿಜ್ಞಾಯ ದಶಗ್ರೀವಂ ಧನೇಶ್ವರಃ ॥ ೧೧ ॥ ಕುಲಾನುರೂಪಂ ಧರ್ಮಜ್ಞೋ ವೃತ್ತಂಸಂಸ್ಕೃತ್ಯ ಚಾತ್ಮನಃ । ಸೌಭ್ರಾತ್ರದರ್ಶನಾರ್ಥಂ ತು ದೂತಂವೈಶ್ರವಣಸ್ತದಾ ॥ ೧೨ ॥ ಲಂಕಾಂ ಸಂಪ್ರೇಷಯಾಮಾಸದಶಗ್ರೀವಸ್ಯ ವೈ ಹಿತಮ್ । ಸ ಗತ್ವಾ ನಗರೀಂ ಲಂಕಾಮಾಸಸಾದವಿಭೀಷಣಮ್ ॥ ೧೩ ॥ ಮಾನಿತಸ್ತೇನ ಧರ್ಮೇಣಪೃಷ್ಟಶ್ಚಾಗಮನಂ ಪ್ರತಿ । ಪೃಷ್ಟ್ವಾ ಚ ಕುಶಲಂ ರಾಜ್ಞೋಜ್ಞಾತೀನಾಂ ಚ ವಿಭೀಷಣಃ ॥ ೧೪ ॥ ಸಭಾಯಾಂ ದರ್ಶಯಾಮಾಸ ತಮಾಸೀನಂದಶಾನನಮ್ । ಸ ದೃಷ್ಟ್ವಾ ತತ್ರ ರಾಜಾನಂದೀಪ್ಯಮಾನಂ ಸ್ವತೇಜಸಾ ॥ ೧೫ ॥ ಜಯೇತಿ ವಾಚಾ ಸಂಪೂಜ್ಯ ತೂಷ್ಣೀಂಸಮಭಿವರ್ತತ । ತಂ ತತ್ರೋತ್ತಮಪರ್ಯಂಕೇ ವರಾಸ್ತರಣಶೋಭಿತೇ ॥ ೧೬ ಉಪವಿಷ್ಟಂ ದಶಗ್ರೀವಂ ದೂತೋವಾಕ್ಯಮಥಾಬ್ರವೀತ್​ । ರಾಜನ್​ ವದಾಮಿ ತೇ ಸರ್ವಂ ಭ್ರಾತಾ ತವಯದಬ್ರವಿತ್​ ॥ ೧೭ ॥ ಉಭಯೋಃ ಸದೃಶಂ ವೀರ ವೃತ್ತಸ್ಯ ಚಕುಲಸ್ಯ ಚ । ಸಾಧು ಪರ್ಯಾಪ್ತಮೇತಾವತ್​ಕೃತಶ್ಚಾರಿತ್ರಸಂಗ್ರಹಃ ॥ ೧೮ ॥ ಸಾಧ ಧರ್ಮೇ ವ್ಯವಸ್ತಾನಂ ಕ್ರಿಯತಾಂಯದಿ ಶಕ್ಯತೇ । ದೃಷ್ಟಂ ಮೇ ನಂದನಂಭಗ್ನಮೃಷಯೋ ನಿಹತಾಃ ಶ್ರುತಾಃ ॥ ೧೯ ॥ ದೇವತಾನಾಂ ಸಮುದ್ಯೋಗಸ್ತ್ವತ್ತೋರಾಜನ್​ ಮಮ ಶ್ರುತಃ । ನಿರಾಕೃತಶ್ಚ ಬಹುಶಸ್ತ್ವಯಾಹಂರಾಕ್ಷಸಾಧಿಪ ॥ ೨೦ ॥ ಸಾಪರಾಧೋಽಪಿ ಬಾಲೋ ಹಿ ರಕ್ಷಿತವ್ಯಃ ಸ್ವಬಾಂಧವೈಃ । ಅಹಂ ತು ಹಿಮವತ್​ಪೃಷ್ಠಂ ಗತೋಧರ್ಮಮುಪಾಸಿತುಮ್ ॥ ೨೧ ॥ ರೌದ್ರ ವೃತ್ತಂ ಸಮಾಸ್ಥಾಯ ನಿಯತೋನಿಯತೇಂದ್ರಿಯಃ । ತತ್ರ ದೇವೋ ಮಯಾ ದೃಷ್ಟಃ ಸಹದೇವ್ಯೋಮಯಾ ಪ್ರಭುಃ ॥ ೨೨ ॥ ಸವ್ಯಂ ಚಕ್ಷುರ್ಮಯಾ ದೈವಾತ್ತತ್ರದೇವ್ಯಾಂ ನಿಪಾತಿತಮ್ । ಕಾನ್ವಿಯಂ ಸ್ಯಾದಿತಿ ಶುಭಾ ನ ಖಲ್ವನ್ಯೇನಹೇತುನಾ ॥ ೨೩ ॥ ರೂಪಂ ಹ್ಯನುಪಮಂ ಕೃತ್ವಾ ರುದ್ರಾಣಿತತ್ರ ತಿಷ್ಠತಿ । ದೇವ್ಯಾ ದಿವ್ಯಪ್ರಭಾವೇಣ ದಗ್ಧಂ ಸವ್ಯಂಮಮೇಕ್ಷಣಮ್ ॥ ೨೪ ॥ ರೇಣುಧ್ವಸ್ತಮಿವ ಜ್ಯೋತಿಃ ಪಿಂಗಲತ್ವಮುಪಾಗತಮ್ । ತತೋಽಹಮನ್ಯದ್ವಿಸ್ತೀರ್ಣಂ ಗತ್ವಾ ತಸ್ಯ ಗಿರೇಸ್ತಟಮ್ ॥ ೨೫ ॥ ತೂಷ್ಣೀಂ ವರ್ಷಶತಾನ್ಯಷ್ಟೌ ಸಮಧಾರಂಮಹಾವ್ರತಮ್ । ಸಮಾಪ್ತೇ ನಿಯಮೇ ತಸ್ಮಿಂಸ್ತತ್ರದೇವೋ ಮಹೇಶ್ವರಃ ॥ ೨೬ ॥ ಪ್ರೀತಃ ಪ್ರೀತೇನ ಮನಸಾ ಪ್ರಾಹವಾಕ್ಯಮಿದಂ ಪ್ರಭುಃ । ಪೈಂಗಲ್ಯಂ ಯದವಾಪ್ತಂ ಹಿ ದೇವ್ಯಾ ರೂಪನಿರೀಕ್ಷಣಾತ್​ ॥ ೨೭ ॥ ಪ್ರೀತೋಽಸಿ ತವ ಧರ್ಮಜ್ಞ ತಪಸಾ ತೇನಸುವ್ರತ । ಮಯಾ ಚೈತದ್​ವ್ರತಂ ಚೀರ್ಣಂ ತ್ವಯಾ ಚೈವ ಧನಾಧಿಪ ॥ ೨೮ ॥ ತೃತೀಯಃ ಪುರುಷೋ ನಾಸ್ತಿ ಯಶ್ಚರೇದ್​ವ್ರತಮೀದೃಶಮ್ । ವ್ರತಂ ಸುದುಷ್ಕರಂ ಹ್ಯೇತನ್ಮಯಾಹ್ಯುತ್ಪಾದಿತಂ ಪುರಾ ॥ ೨೯ ॥ ತತ್ಸಖಿತ್ವಂ ಮಯಾ ಸೌಮ್ಯ ರೋಚಯಸ್ವ ಧನೇಶ್ವರ । ತಪಸಾ ನಿರ್ಜಿತಶ್ಚಾಹಂ ಸಖಾ ಮಮಭವಾನಘ ॥ ೩೦ ॥ ದೇವ್ಯಾ ದಗ್ಧಂ ಪ್ರಭಾವೇಣ ಯಚ್ಚ ಸವ್ಯಂತವೇಕ್ಷಣಮ್ । ಏಕಾಕ್ಷಿಪಿಂಗಲೇತ್ಯೇವಂ ನಾಮ ಸ್ಥಾಸ್ಯತಿಶಾಶ್ವತಮ್ ॥ ೩೧ ॥ ಏವಂ ತೇನ ಸಖಿತ್ವಂ ಚ ಪ್ರಾಪ್ಯಾನುಜ್ಞಾಂಚ ಶಂಕರಾತ್​ । ಅಗತ್ಯ ಚ ಶ್ರುತೋಽಯಂ ಮೇ ತವಪಾಪವಿನಿಶ್ಚಯಃ ॥ ೩೨ ॥ ತದಧರ್ಮಿಷ್ಠಸಂಯೋಗಾನ್ನಿವರ್ತ ಕುಲದೂಷಣಾತ್​ । ಚಿಂತ್ಯತೇ ಹಿ ವಧೋಪಾಯಃ ಸರ್ಷಿಸಂಘೈಃಸುರೈಸ್ತವ ॥ ೩೩ ॥ ಏವಮುಕ್ತೋ ದಶಗ್ರೀವಃ ಕ್ರುದ್ಧಃ ಸಂರಕ್ತಲೋಚನಃ । ಹಸ್ತೌ ದಂತಾಂಶ್ಚ ಸಂಪೀಡ್ಯ ವಾಕ್ಯಮೇತದುವಾಚ ಹ ॥ ೩೪ ॥ ವಿಜ್ಞಾತಂ ತೇ ಮಯಾ ದೂತ ವಾಕ್ಯಂ ಯಸ್ಯ ಪ್ರಭಾಷಸೇ । ನೈವ ತ್ವಮಸಿ ನೈವಾಸೌ ಭ್ರಾತ್ರಾ ಯೇನಾಸಿ ಚೋದಿತಃ ॥ ೩೫ ॥ ಹಿತಂ ನೈಷ ಮಮೈತದ್ಧಿ ಬ್ರವೀತಿಧನರಕ್ಷಕಃ । ಮಹೇಶ್ವರಸಖಿತ್ವಂ ತು ಮೂಢಶ್ರಾವಯಸೇ ಕಿಲ ॥ ೩೬ ॥ ನ ಚೇದಂ ಕ್ಷಮಣೀಯಂ ಮೇ ಯದೇತದ್ಭಾಷಿತಂ ತ್ವಯಾ । ಯದೇತಾವನ್ಮಯಾ ಕಾಲಂ ದೂತ ತಸ್ಯ ತು ಮಹಿರ್ಷಿತಮ್ ॥ ೩೭ ॥ ನ ಹಂತವ್ಯೋ ಗುರುರ್ಜ್ಯೇಷ್ಠೋಮಯಾಯಮಿತಿ ಮನ್ಯತೇ । ತಸ್ಯ ತ್ವಿದಾನೀಂ ಶ್ರುತ್ವಾ ಮೇವಾಕ್ಯಮೇಷಾ ಕೃತಾ ಮತಿಃ ॥ ೩೮ ॥ ತ್ರೀನ್​ ಲೋಕಾನಪಿ ಜೇಷ್ಯಾಮಿಬಾಹುವೀರ್ಯಮುಪಾಶ್ರಿತಃ । ಏತನ್ಮುಹೂರ್ತಮೇವಾಹಂ ತಸ್ಯೈಕಸ್ಯ ತು ವೈ ಕೃತೇ ॥ ೩೯ ॥ ಚತುರೋ ಲೋಕಪಾಲಾಂಸ್ತಾನ್ನಯಿಷ್ಯಾಮಿಯಮಕ್ಷಯಮ್ । ಏವಮುಕ್ತ್ವಾ ತು ಲಂಕೇಶೋ ದೂತಂ ಖಡ್ಗೇನ ಜಘ್ನಿವಾನ್​ ॥ ೪೦ ॥ ದದೌ ಭಕ್ಷಯಿತುಂ ಹ್ಯೇನಂ ರಾಕ್ಷಸಾನಾಂದುರಾತ್ಮನಾಮ್ । ತತಃ ಕೃತಸ್ವಸ್ತ್ಯಯನೋರಥಮಾರುಹ್ಯ ರಾವಣಃ ॥ ೪೧ ॥ ತ್ರೈಲೋಕ್ಯವಿಜಯಾಕಾಂಕ್ಷೀ ಯಯೌಯತ್ರ ಧನೇಶ್ವರಃ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯೋದಶಃ ಸರ್ಗಃ ಉತ್ತರಕಾಂಡಃ 