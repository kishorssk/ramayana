ಅಷ್ಟಾವಿಂಶಃ ಸರ್ಗಃ - ಜಯಂತಾಪವಾಹನಮ್ ಸುಮಾಲಿನಂ ಹತಂ ದೃಷ್ಟ್ವಾ ವಸುನಾಭಸ್ಮಸಾತ್ಕೃತಮ್ । ಸ್ವಸೈನ್ಯಂ ವಿದ್ರುತಂ ಚಾಪಿ ಲಕ್ಷಯಿತ್ವಾರ್ದಿತಂ ಸುರೈಃ ॥ ೧ ॥ ತತಃ ಸ ಬಲವಾನ್​ ಕ್ರುದ್ಧೋ ರಾವಣಸ್ಯ ಸುತಸ್ತದಾ । ನಿವರ್ತ್ಯ ರಾಕ್ಷಸಾನ್​ ಸರ್ವಾನ್​ ಮೇಘನಾದೋವ್ಯವಸ್ಥಿತಃ ॥ ೨ ॥ ಸುರಥೇನಾಗ್ನಿವರ್ಣೇನ ಕಾಮಗೇನಮಹಾರಥಃ । ಅಭಿದುದ್ರಾವ ಸೇನಾಂ ತಾಂ ವನಾನ್ಯಗ್ನಿರಿವಜ್ವಲನ್​ ॥ ೩ ॥ ತತಃ ಪ್ರವಿಶತಸ್ತಸ್ಯ ವಿವಿಧಾಯುಧಧಾರಿಣಃ । ವಿದುದ್ರುವುರ್ದಿಶಃ ಸರ್ವಾ ದರ್ಶನಾದೇವದೇವತಾಃ ॥ ೪ ॥ ನ ಬಭೂವ ತದಾಕಶ್ಚಿದ್ಯುಯುತ್ಸೋರಸ್ಯ ಸಂಮುಖೇ । ಸರ್ವಾನಾವಿಧ್ಯ ವಿತ್ರಸ್ತಾಂಸ್ತತಃ ಶಕ್ರೋಽಬ್ರವೀತ್​ ಸುರಾನ್​ ॥ ೫ ॥ ನ ಭೇತವ್ಯಂ ನ ಗಂತವ್ಯಂ ನಿವರ್ತಧ್ವಂ ರಣೇ ಸುರಾಃ । ಏಷ ಗಚ್ಛತಿ ಪುತ್ರೋ ಮೇಯುದ್ಧಾರ್ಥಮಪರಾಜಿತಃ ॥ ತತಃ ಶಕ್ರಸುತೋ ದೇವೋ ಜಯಂತಇತಿ ವಿಶ್ರುತಃ । ರಥೇನಾದ್ಭುತಕಲ್ಪೇನ ಸಂಗ್ರಾಮೇಸೋಽಭ್ಯವರ್ತತ ॥ ೭ ॥ ತತಸ್ತೇ ತ್ರಿದಶಾಃ ಸರ್ವೇ ಪರಿವಾರ್ಯ ಶಚೀಸುತಮ್ । ರಾವಣಸ್ಯ ಸುತಂ ಯುದ್ಧೇ ಸಮಾಸಾದ್ಯ ಪ್ರಜಘ್ನಿರೇ ॥ ೮ ॥ ತೇಷಾಂ ಯುದ್ಧಂ ಸಮಭವತ್​ ಸದೃಶಂದೇವರಕ್ಷಸಾಮ್ । ಮಹೇಂದ್ರಸ್ಯ ಚ ಪುತ್ರಸ್ಯ ರಾಕ್ಷಸೇಂದ್ರಸುತಸ್ಯ ಚ ॥ ತತೋ ಮಾತಲಿಪುತ್ರೇ ತು ಗೋಮುಖೇ ರಾಕ್ಷಸಾತ್ಮಜಃ । ಸಾರಥೌ ಪಾತಯಾಮಾಸ ಶರಾನ್​ಕನಕಭೂಷಣಾನ್​ ॥ ೧೦ ॥ ಶಚೀಸುತಶ್ಚಾಪಿ ತಥಾ ಜಯಂತಸ್ತಸ್ಯ ಸಾರಥಿಮ್ । ತಂ ಚಾಪಿ ರಾವಣಿಃ ಕ್ರುದ್ಧಃ ಸಮಂತಾತ್​ಪ್ರತ್ಯವಿಧ್ಯತ ॥ ೧೧ ॥ ಸ ಹಿ ಕ್ರೋಧಸಮಾವಿಷ್ಟೋ ಬಲೀವಿಸ್ಫಾರಿತೇಕ್ಷಣಃ । ರಾವಣಿಃ ಶಕ್ರತನಯಂಶರವರ್ಷೈರವಾಕಿರತ್​ ॥ ತತೋ ನಾನಾಪ್ರಹರಣಾನ್​ ಶಿತಧಾರಾನ್​ಸಹಸ್ರಶಃ । ಪಾತಯಾಮಾಸ ಸಂಕ್ರುದ್ಧಃ ಸುರಸೈನ್ಯೇಷು ರಾವಣಿಃ ॥೧೩ ಶತಘ್ನೀಮುಸಲಪ್ರಾಸಗದಾಖಡ್ಗಪರಶ್ವಧಾನ್​ । ಮಹಾಂತಿ ಗಿರಿಶೃಂಗಾಣಿ ಪಾತಯಾಮಾಸರಾವಣಿಃ ॥ ೧೪ ॥ ತತಃ ಪ್ರವ್ಯಥಿತಾ ಲೋಕಾಃ ಸಂಜಜ್ಞೇ ಚತಮೋ ಮಹತ್​ । ತಸ್ಯ ರಾವಣಪುತ್ರಸ್ಯ ಶತ್ರುಸೈನ್ಯಾನಿನಿಘ್ನತಃ ॥ ೧೫ ॥ ತತಸ್ತದ್ದೈವತಬಲಂ ಸಮಂತಾತ್ತಂಶಚೀಸುತಮ್ । ಬಹುಪ್ರಕಾರಮಸ್ವಸ್ಥಮಭವಚ್ಛರಪೀಡಿತಮ್ ॥ ೧೬ ॥ ನಾಪ್ಯಜಾನಂತ ಚಾನ್ಯೋನ್ಯಂ ರಕ್ಷೋ ವಾದೇವತಾಥವಾ । ತತ್ರ ತತ್ರ ವಿಪರ್ಯಸ್ತ್ವಂ ಸಮಂತಾತ್​ಪರಿಧಾವತಿ ॥ ೧೭ ॥ ದೇವಾ ದೇವಾನ್ನಿಜಘ್ನುಸ್ತೇ ರಾಕ್ಷಸಾರಾಕ್ಷಸಾಂಸ್ತಥಾ । ಸಂಮೂಢಾಸ್ತಮಸಾಚ್ಛನ್ನಾ ವ್ಯದ್ರವನ್ನಪರೇ ತದಾ ॥ ೧೮ ॥ ಏತಸ್ಮಿನ್ನಂತರೇ ವೀರಃ ಪುಲೋಮಾ ನಾಮವೀರ್ಯವಾನ್​ । ದೈತ್ಯೇಂದ್ರಸ್ತೇನ ಸಂಗೃಹ್ಯ ಶಚೀಪುತ್ರೋಽಪವಾಹಿತಃ ॥ ೧೯ ॥ ಸಂಗೃಹ್ಯ ತಂ ತು ದೌಹಿತ್ರಂ ಪ್ರವಿಷ್ಟಃ ಸಾಗರಂ ತದಾ । ಆರ್ಯಕಃ ಸ ಹಿ ತಸ್ಯಾಸೀತ್​ ಪುಲೋಮಾಯೇನ ಸಾ ಶಚೀ ॥ ೨೦ ॥ ಜ್ಞಾತ್ವಾ ಪ್ರಣಾಶಂ ತು ತದಾ ಜಯಂತಸ್ಯಾಥ ದೇವತಾಃ । ಅಪ್ರಹೃಷ್ಟಾಸ್ತತಃ ಸರ್ವಾ ವ್ಯಥಿತಾಃಸಂಪ್ರದುದ್ರುವುಃ ॥ ೨೧ ॥ ರಾವಣಿಸ್ತ್ವಥ ಸಂಕ್ರುದ್ಧೋ ಬಲೈಃಪರಿವೃತಃ ಸ್ವಕೈಃ । ಅಭ್ಯಧಾವತ ದೇವಾಂಸ್ತಾನ್​ ಮುಮೋಚ ಚಮಹಾಸ್ವನಮ್ ॥ ೨೨ ॥ ದೃಷ್ಟ್ವಾ ಪ್ರಣಾಶಂ ಪುತ್ರಸ್ಯ ದೇವತೇಷು ಚ ವಿದ್ರುತಮ್ । ಮಾತಲಿಂ ಚಾಹ ದೇವೇಶೋ ರಥಃ ಸಮುಪನೀಯತಾಮ್ ॥ ೨೩ ॥ ಸ ತು ದಿವ್ಯೋ ಮಹಾಭೀಮಃ ಸಜ್ಜ ಏವಮಹಾರಥಃ । ಉಪಸ್ಥಿತೋ ಮಾತಲಿನಾ ವಾಹ್ಯಮಾನೋ ಮಹಾಜವಃ ॥ ೨೪ ॥ ತತೋ ಮೇಘಾ ರಥೇ ತಸ್ಮಿಂಸ್ತಡಿದ್ವಂತೋಮಹಾಬಲಾಃ । ಅಗ್ರತೋ ವಾಯುಚಪಲಾ ನೇದುಃ ಪರಮನಿಃಸ್ವನಾಃ ॥ ೨೫ ॥ ನಾನಾವಾದ್ಯಾನಿ ವಾದ್ಯಂತ ಗಂಧರ್ವಾಶ್ಚ ಸಮಾಹಿತಾಃ । ನನೃತುಶ್ಚಾಪ್ಸರಃಸಂಘಾ ನಿರ್ಯಾತೇತ್ರಿದಶೇಶ್ವರೇ ॥ ೨೬ ॥ ರುದ್ರೈರ್ವಸುಭಿರಾದಿತ್ಯೈಃಸಾಧ್ಯೈಶ್ಚ ಸಮರುದ್ಗಣೈಃ । ವೃತೋ ನಾನಾಪ್ರಹರಣೈರ್ನಿರ್ಯಯೌತ್ರಿದಶಾಧಿಪಃ ॥ ೨೭ ॥ ನಿರ್ಗಚ್ಛತಸ್ತು ಶಕ್ರಸ್ಯ ಪರುಷಂಪವನೋ ವವೌ । ಭಾಸ್ಕರೋ ನಿಷ್ಪ್ರಭಶ್ಚಾಸೀನ್ಮಹೋಲ್ಕಾಶ್ಚಪ್ರಪೇದಿರೇ ॥ ೨೮ ॥ ಏತಸ್ಮಿನ್ನಂತರೇ ವೀರೋ ದಶಗ್ರೀವಃ ಪ್ರತಾಪವಾನ್​ । ಆರುರೋಹ ರಥಂ ದಿವ್ಯಂ ನಿರ್ಮಿತಂವಿಶ್ವಕರ್ಮಣಾ ॥ ೨೯ ॥ ಪನ್ನಗೈಸ್ತು ಮಹಾಭೋಗೈರ್ವೇಷ್ಟಿತಂರೋಮಹರ್ಷಣೈಃ । ತೇಷಾಂ ನಿಃಶ್ವಾಸವಾತೇನ ಪ್ರದೀಪ್ತಮಿವಸಂಯುಗೇ ॥ ೩೦ ॥ ದೈತ್ಯೈರ್ನಿಶಾಚರೈಶ್ಚೈವ ಸ ರಥಃ ಪರಿವಾರಿತಃ । ಸಮರಾಭಿಮುಖೋ ದೈತ್ಯೋಮಹೇಂದ್ರಂ ಸೋಽಭ್ಯವರ್ತತ ॥ ೩೧ ॥ ಪುತ್ರ ತ್ವಂ ವಾರಯಿತ್ವಾ ತುಸ್ವಯಮೇವ ವ್ಯವಸ್ಥಿತಃ । ಸೋಽಪಿ ಯುದ್ಧಾದ್ವಿನಿಷ್ಕ್ರಮ್ಯ ರಾವಣಿಃ ಸಮುಪಾವಿಶತ್​ ॥ ೩೨ ॥ ತತೋ ಯುದ್ಧಂ ಪ್ರವೃತ್ತಂ ತು ಸುರಾಣಾಂ ರಾಕ್ಷಸೈಃ ಸಹ । ಶಸ್ತ್ರಾಣಿ ವರ್ಷತಾಂ ಘೋರಂಮೇಘಾನಾಮಿವ ಸಂಯುಗೇ ॥ ೩೩ ॥ ಕುಂಭಕರ್ಣಸ್ತು ದುಷ್ಟಾತ್ಮಾ ನಾನಾಪ್ರಹರಣೋದ್ಯತಃ । ನಾಜ್ಞಾಯತ ತದಾ ಯುದ್ಧೇ ಸಹಕೇನಾಪ್ಯಯುಧ್ಯತ ॥ ೩೪ ॥ ದಂತೈರ್ಭುಜಾಭ್ಯಾಂ ಪದ್ಭ್ಯಾಂ ಚ ಶಕ್ತಿತೋಮರಸಾಯಕೈಃ । ಯೇನ ಕೇನೈವ ಸಂರಬ್ಧಸ್ತಾಡಯಾಮಾಸ ವೈ ಸುರಾನ್​ ॥ ೩೫ ॥ ತತೋ ರುದ್ರೈರ್ಮಹಾಘೋರೈಃಸಂಗಮ್ಯಾಥ ನಿಶಾಚರಃ । ಪ್ರಯುದ್ಧಸ್ತೈಶ್ಚ ಸಂಗ್ರಾಮೇಕ್ಷತಃ ಶಸ್ತ್ರೆರ್ೈನಿರಂತರಮ್ ॥ ೩೬ ॥ ಬಭೌ ಶಸ್ತ್ರಾಚಿತತನುಃ ಕುಂಭಕರ್ಣಕ್ಷರನ್ನಸೃಕ್​ । ವಿದ್ಯುತ್​ ಸ್ತನಿತನಿರ್ಘೋಷೋ ಧಾರಾವಾನಿವತೋಯದಃ ॥ ೩೭ ॥ ತತಸ್ತದ್ರಾಕ್ಷಸಂ ಸೈನ್ಯಂ ಪ್ರಯುದ್ಧಂಸಮರುದ್ಗಣೈಃ । ರಣೇ ವಿದ್ರಾವಿತಂ ಸರ್ವಂ ನಾನಾಪ್ರಹರಣೈಃಶಿತೈಃ ॥ ೩೮ ॥ ಕೇಚಿದ್ವಿನಿಹತಾಃ ಕೃತ್ತಾಶ್ಚೇಷ್ಟಂತಿ ಸ್ಮ ಮಹೀತಲೇ । ವಾಹನೇಷ್ವವಸಕ್ತಾಶ್ಚ ಸ್ಥಿತಾ ಏವಾಪರೇರಣೇ ॥ ೩೯ ॥ ರಥಾನ್ನಾಗಾನ್​ ಖರಾನ್ನುಷ್ಟ್ರಾನ್​ಪನ್ನಗಾಂಸ್ತುರಗಾನ್​ ರಣೇ । ಶಿಂಶುಮಾರಾನ್​ ವರಾಹಾಂಶ್ಚಪಿಶಾಚವದನಾಂಸ್ತಥಾ ॥ ೪೦ ॥ ತಾನ್​ ಸಮಾಲಿಂಗ್ಯ ಬಾಹುಭ್ಯಾಂ ವಿಷ್ಟಬ್ಧಾಃ ಕೇಚಿದುಚ್ಛ್ರಿತಾಃ । ದೇವೈಸ್ತು ಶಸ್ತ್ರಸಂಛಿನ್ನಾ ಮಮ್ರಿರೇ ಚನಿಶಾಚರಾಃ ॥ ೪೧ ॥ ಚಿತ್ರಕರ್ಮ ಇವಾಭಾತಿ ಸ ತೇಷಾಂರಣಸಂಪ್ಲವಃ । ನಿಹತಾನಾಂ ಪ್ರಮತ್ತಾನಾಂ ರಾಕ್ಷಸಾನಾಂಮಹೀತಲೇ ॥ ೪೨ ॥ ಶೋಣಿತೋದಕನಿಷ್ಯಂದಕಂಕಗೃಧ್ರಸಮಾಕುಲಾ । ಪ್ರವೃತ್ತಾ ಸಂಯುಗಮುಖೇಶಸ್ತ್ರಗ್ರಾಹವತೀ ನದೀ ॥ ೪೩ ॥ ಏತಸ್ಮಿನ್ನಂತರೇ ಕ್ರುದ್ಧೋ ದಶಗ್ರೀವಃ ಪ್ರತಾಪವಾನ್​ । ನಿರೀಕ್ಷ್ಯ ತದ್ಬಲಂ ಕೃತ್ಸ್ನಂ ದೈವತೈರ್ವಿನಿಪಾತಿತಮ್ ॥ ೪೪ ॥ ಸ ತಂ ಪ್ರತಿ ನಿಗಾಹ್ಯಾಶು ಪ್ರವೃದ್ಧಂಸೈನ್ಯಸಾಗರಮ್ । ತ್ರಿದಶಾನ್​ ಸಮರೇ ನಿಘ್ನನ್​ಶಕ್ರಮೇವಾಭ್ಯವರ್ತತ ॥ ೪೫ ॥ ಆಗಾಚ್ಛಕ್ರೋ ಮಹಾಚ್ಚಾಪಂ ವಿಸ್ಫಾರ್ಯ ಸುಮಹಾಸ್ವನಮ್ । ಯಸ್ಯ ವಿಸ್ಫಾರಘೋಷೇಣ ಸ್ವನಂತಿ ಸ್ಮ ದಿಶೋ ದಶ ॥ ೪೬ ॥ ತದ್ವಿಕೃಷ್ಯ ಮಹಾಚ್ಚಾಪಮಿಂದ್ರೋರಾವಣಮೂರ್ಧನಿ । ನಿಪಾತಯಾಮಾಸ ಶರಾನ್​ ಪಾವಕಾದಿತ್ಯವರ್ಚಸಃ ॥ ೪೭ ॥ ತಥೈವ ಚ ಮಹಾಬಾಹುರ್ದಶಗ್ರೀವೋವ್ಯವಸ್ಥಿತಃ । ಶಕ್ರಂ ಕಾರ್ಮುಕವಿಭ್ರಷ್ಟೈಃ ಶರವರ್ಷೈರವಾಕಿರತ್​ ॥ ೪೮ ॥ ಪ್ರಯುಧ್ಯತೋರಥತಯೋರ್ಬಾಣವರ್ಷೈಃ ಸಮಂತತಃ । ನ ಜ್ಞಾಯತೇ ತದಾ ಕಿಂಚಿತ್​ ಸರ್ವಂ ಹಿತಮಸಾವೃತಮ್ ॥ ೪೯ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾವಿಂಶಃ ಸರ್ಗಃ ಉತ್ತರಕಾಂಡಃ 