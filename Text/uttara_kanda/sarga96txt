ಷಣ್ಣವತಿತಮಃ ಸರ್ಗಃ - ವಾಲ್ಮೀಕಿಪ್ರತ್ಯಯದಾನಮ್ ತಸ್ಯಾಂ ರಜನ್ಯಾಂ ವ್ಯುಷ್ಟಾಯಾಂಯಜ್ಞವಾಟಗತೋ ನೃಪಃ । ಋಷೀನ್​ ಸರ್ವಾನ್​ ಮಹಾತೇಜಾಃ ಶಬ್ದಾಪಯತಿರಾಘವಃ ॥ ೧ ॥ ವಸಿಷ್ಠೋ ವಾಮದೇವಶ್ಚ ಜಾಬಾಲಿರಥಕಾಶ್ಯಪಃ । ವಿಶ್ವಾಮಿತ್ರೋ ದೀರ್ಘತಪಾ ದುರ್ವಾಸಾಶ್ಚಮಹಾತಪಾಃ ॥ ೨ ॥ ಪುಲಸ್ತ್ಯೋಽಪಿ ತಥಾಶಕ್ತಿರ್ಭಾರ್ಗವಶ್ಚೈವ ವಾಮನಃ । ಮಾರ್ಕಂಡೇಯಶ್ಚದೀರ್ಘಾಯುರ್ಮೌದ್ಗಲ್ಯಶ್ಚ ಮಹಾಯಶಾಃ ॥ ೩ ॥ ಗರ್ಗಶ್ಚ ಚ್ಯವನಶ್ಚೈವ ಶತಾನಂದಶ್ಚ ಧರ್ಮವಿತ್​ । ಭರದ್ವಾಜಶ್ಚ ತೇಜಸ್ವೀ ಹ್ಯಗ್ನಿಪುತ್ರಶ್ಚಸುಪ್ರಭಃ ॥ ೪ ॥ ನಾರದಃ ಪರ್ವತಶ್ಚೈವ ಗೌತಮಶ್ಚಮಹಾಯಶಾಃ । ಕಾತ್ಯಾಯನಃ ಸುಯಜ್ಞಶ್ಚಹ್ಯಗಸ್ತ್ಯಸ್ತಪಸಾಂ ನಿಧಿಃ ॥ ಏತೇ ಚಾನ್ಯೇ ಬಹವೋ ಮುನಯಃ ಸಂಶಿತವ್ರತಾಃ । ಕೌತೂಹಲಸಮಾವಿಷ್ಟಾಃ ಸರ್ವ ಏವಸಮಾಗತಾಃ ॥ ೬ ॥ ರಾಕ್ಷಸಾಶ್ಚ ಮಹಾವೀರ್ಯಾ ವಾನರಾಶ್ಚಮಹಾಬಲಾಃ । ಸರ್ವ ಏವ ಸಮಾಗ್ಮುರ್ಮಹಾತ್ಮಾನಃ ಕುತೂಹಲಾತ್​ ॥ ೭ ॥ ಕ್ಷತ್ರಿಯಾ ಯೇ ಚ ಶೂದ್ರಾಶ್ಚ ವೈಶ್ಯಾಶ್ಚೈವ ಸಹಸ್ರಶಃ । ನಾನಾದೇಶಗತಾಶ್ಚೈವ ಬ್ರಾಹ್ಮಣಾಃ ಸಂಶಿತವ್ರತಾಃ ॥ ೮ ॥ ಜ್ಞಾನನಿಷ್ಠಾಃ ಕರ್ಮನಿಷ್ಠಾ ಯೋಗನಿಷ್ಠಾಸ್ತಥಾಪರೇ । ಸೀತಾಶಪಥವೀಕ್ಷಾರ್ಥಂ ಸರ್ವ ಏವಸಮಾಗತಾಃ ॥ ೯ ॥ ತದಾ ಸಮಾಗತಂಸರ್ವಮಶ್ಮಭೂತಮಿವಾಚಲಮ್ । ಶ್ರುತ್ವಾ ಮುನಿವರಸ್ತೂರ್ಣಂ ಸಸೀತಃ ಸಮುಪಾಗಮತ್​ ॥ ೧೦ ॥ ತಮೃಷಿಂ ಪೃಷ್ಠತಃ ಸೀತಾತ್ವನ್ವಗಚ್ಛದವಾಙ್ಮುಖೀ । ಕೃತಾಂಜಲಿರ್ಬಾಷ್ಪಗಲಾ ಕೃತ್ವಾ ರಾಮಂಮನೋಗತಮ್ ॥ ೧೧ ॥ ದೃಷ್ಟ್ವಾ ಶ್ರುತಿಮಿವಾಯಾಂತೀಂಬ್ರಹ್ಮಾಣಮನುಗಾಮಿನೀಮ್ । ವಾಲ್ಮೀಕೇಃ ಪೃಷ್ಠತಃ ಸೀತಾಂ ಸಾಧುವಾದೋಮಹಾನಭೂತ್​ ॥ ೧೨ ॥ ತತೋ ಹಲಹಲಾಶಬ್ದಃ ಸರ್ವೇಷಾಮೇವಮಾಬಭೌ । ದುಃಖಜನ್ಮವಿಶಾಲೇನ ಶೋಕೇನಾಕುಲಿತಾತ್ಮನಾಮ್ ॥ ೧೩ ॥ ಸಾಧು ರಾಮೇತಿ ಕೇಚಿತ್ತು ಸಾಧು ಸೀತೇತಿಚಾಪರೇ । ಉಭಾವೇವ ಚ ತತ್ರಾನ್ಯೇ ಪ್ರೇಕ್ಷಕಾಃ ಸಂಪ್ರಚಕ್ರುಶುಃ ॥ ೧೪ ॥ ತತೋ ಮಧ್ಯೇ ಜನೌಘಸ್ಯ ಪ್ರವಿಶ್ಯ ಮುನಿಪುಂಗವಃ । ಸೀತಾಸಹಾಯೋ ವಾಲ್ಮೀಕಿರಿತಿ ಹೋವಾಚರಾಘವಮ್ ॥ ೧೫ ॥ ಇಯಂ ದಾಶರಥೇ ಸೀತಾ ಸುವ್ರತಾಧರ್ಮಚಾರಿಣೀ । ಅಪವಾದಾತ್​ ಪರಿತ್ಯಕ್ತಾ ಮಮಾಶ್ರಮಸಮೀಪತಃ ॥ ೧೬ ॥ ಲೋಕಾಪವಾದಭೀತಸ್ಯ ತವ ರಾಮಮಹಾವ್ರತ । ಪ್ರತ್ಯಯಂ ದಾಸ್ಯತೇ ಸೀತಾತಮನುಜ್ಞಾತುಮರ್ಹಸಿ ॥ ೧೭ ॥ ಇಮೌ ತು ಜಾನಕೀಪುತ್ರಾವುಭೌ ಚಯಮಜಾತಕೌ । ಸುತೌ ತವೈವ ದುರ್ಧರ್ಷೌಸತ್ಯಮೇತದ್ಬ್ರವೀಮಿ ತೇ ॥ ೧೮ ॥ ಪ್ರಚೇತಸೋಽಹಂ ದಶಮಃ ಪುತ್ರೋರಾಘವನಂದನ । ಸ ಸ್ಮರಾಮ್ಯನೃತಂ ವಾಕ್ಯಮಿಮೌ ತು ತವಪುತ್ರಕೌ ॥ ೧೯ ॥ ಬಹುವರ್ಷಸಹಸ್ರಾಣಿ ತಪಶ್ಚರ್ಯಾ ಮಯಾ ಕೃತಾ । ನೋಪಾಶ್ನೀಯಾಂ ಫಲಂ ತಸ್ಯಾ ದುಷ್ಟೇಯಂ ಯದಿ ಮೈಥಿಲೀ ॥ ೨೦ ॥ ಮನಸಾ ಕರ್ಮಣಾ ವಾಚಾ ಭೂತಪೂರ್ವಂ ನಕಿಲ್ಬಿಷಮ್ । ತಸ್ಯಾಹಂ ಫಲಮಶ್ನಾಮಿ ಅಪಾಪಾ ಯದಿಮೈಥಿಲೀ ॥ ೨೧ ॥ ಅಹಂ ಪಂಚಸು ಭೂತೇಷುಮನಃಷಷ್ಠೇಷು ರಾಘವ । ವಿಚಿಂತ್ಯ ಸೀತಾ ಶುದ್ಧೇತಿ ಜಗ್ರಾಹ ವನನಿರ್ಝರೇ ॥ ೨೨ ॥ ಇಯಂ ಶುದ್ಧಸಮಾಚಾರಾ ಅಪಾಪಾಪತಿದೇವತಾ । ಲೋಕಾಪವಾದಭೀತಸ್ಯ ಪ್ರತ್ಯಯಂತವ ದಾಸ್ಯತಿ ॥ ೨೩ ॥ ತಸ್ಮಾದಿಯಂ ನರವರಾತ್ಮಜಶುದ್ಧಭಾವಾ ದಿವ್ಯೇನ ದೃಷ್ಟಿವಿಷಯೇಣ ತದಾಪ್ರವಿಷ್ಟಾ । ಲೋಕಾಪವಾದಕಲುಷೀಕೃತಚೇತಸಾತ್ಯಕ್ತಾ ತ್ವಯಾ ಪ್ರಿಯತಮಾವಿದಿತಾಪಿ ಶುದ್ಧಾ ॥ ೨೪ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಣ್ಣವತಿತಮಃ ಸರ್ಗಃ ಉತ್ತರಕಾಂಡಃ 