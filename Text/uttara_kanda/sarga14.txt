ಚತುರ್ದಶಃ ಸರ್ಗಃ - ಯಕ್ಷರಕ್ಷೋಯುದ್ಧಮ್ ತತಸ್ತು ಸಚಿವೈಃ ಸಾರ್ಧಂ ಷಡ್ಭಿರ್ನಿತ್ಯಂಬಲೋದ್ಧತೈಃ । ಮಹೋದರಪ್ರಹಸ್ತಾಭ್ಯಾಂಮಾರೀಚಶುಕಸಾರಣೈಃ ॥ ೧ ॥ ಧೂಮ್ರಾಕ್ಷೇಣ ಚ ವೀರೇಣ ನಿತ್ಯಂಸಮರಗೃಧ್ನುನಾ । ಸಂವೃತಃ ಪ್ರಯಯೌ ಶ್ರೀಮಾನ್​ಕ್ರೋಧಾಲ್ಲೋಕಾನ್​ ದಹನ್ನಿವ ॥ ಪುರಾಣಿ ಸ ನದೀಃ ಶೈಲಾನ್​ವನಾನ್ಯುಪವನಾನಿ ಚ । ಅತಿಕ್ರಮ್ಯ ಮುಹೂರ್ತೇನ ಕೈಲಾಸಂಗಿರಿಮಾಗಮತ್​ ॥ ೩ ॥ ಸಂನಿವಿಷ್ಟಂ ಗಿರೌ ತಸ್ಮಿನ್​ ರಾಕ್ಷಸೇಂದ್ರಂ ನಿಶಮ್ಯ ತು । ಯುದ್ಧೇಽತ್ಯರ್ಥಕೃತೋತ್ಸಾಹಂದುರಾತ್ಮಾನಂ ಸಮಂತ್ರಿಣಮ್ ॥ ೪ ॥ ಯಕ್ಷಾ ನ ಶೇಕುಃ ಸಂಸ್ಥಾತುಂಪ್ರಮುಖೇ ತಸ್ಯ ರಕ್ಷಸಃ । ರಾಜ್ಞೋ ಭ್ರಾತೇತಿ ವಿಜ್ಞಾಯ ಗತಾಯತ್ರ ಧನೇಶ್ವರಃ ॥ ೫ ॥ ತೇ ಗತ್ವಾ ಸರ್ವಮಾಚಖ್ಯುರ್ಭಾ್ರತುಸ್ತಸ್ಯಚಿಕೀರ್ಷಿತಮ್ । ಅನುಜ್ಞಾತಾ ಯುಯುರ್ಹೃಷ್ಟಾ ಯುದ್ಧಾಯ ಧನದೇನ ತೇ ॥ ತತೋ ಬಲಾನಾಂ ಸಂಕ್ಷೋಭೋವ್ಯವರ್ಧತ ಇವೋದಧೇಃ । ತಸ್ಯ ನೈರ್ಋತರಾಜಸ್ಯ ಶೈಲಂಸಂಚಾಲಯನ್ನಿವ ॥ ೭ ॥ ತತೋ ಯುದ್ಧಂ ಸಮಭವದ್ಯಕ್ಷರಾಕ್ಷಸಸಂಕುಲಮ್ । ವ್ಯಥಿತಾಶ್ಚಾಭವಂಸ್ತತ್ರ ಸಚಿವಾರಾಕ್ಷಸಸ್ಯ ತೇ ॥ ೮ ॥ ಸ ದೃಷ್ಟ್ವಾ ತಾದೃಶಂ ಸೈನ್ಯಂದಶಗ್ರೀವೋ ನಿಶಾಚರಃ । ಹರ್ಷನಾದಾನ್​ ಬಹೂನ್​ ಕೃತ್ವಾಸಕ್ರೋಧಾದಭ್ಯಧಾವತ ॥ ೯ ॥ ಯೇ ತು ತೇ ರಾಕ್ಷಸೇಂದ್ರಸ್ಯ ಸಚಿವಾಘೋರವಿಕ್ರಮಾಃ । ತೇಷಾಂ ಸಹಸ್ರಮೇಕೈಕೋ ಯಕ್ಷಾಣಾಂಸಮಯೋಧಯತ್​ ॥ ೧೦ ॥ ತತೋ ಗದಾಭಿರ್ಮುಸಲೈರಸಿಭಿಃ ಶಕ್ತಿತೋಮರೈಃ । ಹನ್ಯಮಾನೋ ದಶಗ್ರೀವಸ್ತತ್​ ಸೈನ್ಯಂಸಮಗಾಹತ ॥ ೧೧ ॥ ಸ ನಿರುಚ್ಛ್ವಾಸವತ್ತತ್ರ ವಧ್ಯಮಾನೋದಶಾನನಃ । ವರ್ಷದ್ಭಿರಿವಜೀಮೂತೈರ್ಧಾರಾಭಿರವರುಧ್ಯತ ॥ ೧೨ ॥ ನ ಚಕಾರ ವ್ಯಥಾಂ ಚೈವಯಕ್ಷಶಸ್ತ್ರೈಃ ಸಮಾಹತಃ । ಮಹೀಧರಇವಾಂಭೋದೈರ್ಧಾರಾಶತಸಮುಕ್ಷಿತಃ ॥ ೧೩ ॥ ಸ ದುರಾತ್ಮಾ ಸಮುದ್ಯಮ್ಯ ಕಾಲದಂಡೋಪಮಾಂ ಗದಾಮ್ । ಪ್ರವಿವೇಶ ತತಃ ಸೈನ್ಯಂ ನಯನ್​ಯಕ್ಷಾನ್​ ಯಮಕ್ಷಯಮ್ ॥ ೧೪ ॥ ಸ ಕಕ್ಷಮಿವ ವಿಸ್ತೀರ್ಣಂಶುಷ್ಕೇಂಧನಮಿವಾಕುಲಮ್ । ವಾತೇನಾಗ್ನಿರಿವಾದೀಪ್ತೋ ಯಕ್ಷಸೈನ್ಯಂದದಾಹ ತತ್​ ॥ ೧೫ ॥ ತೈಸ್ತು ತತ್ರಮಹಾಮಾತ್ಯೈರ್ಮಹೋದರಶುಕಾದಿಭಿಃ । ಅಲ್ಪಾವಶೇಷಾಸ್ತೇ ಯಕ್ಷಾಃ ಕೃತಾವಾತೈರಿವಾಂಬುದಾಃ ॥ ೧೬ ॥ ಕೇಚಿತ್​ ಸಮಾಹತಾ ಭಗ್ನಾಃ ಪತಿತಾಃ ಸಮರಕ್ಷಿತೌ । ಓಷ್ಠಾಂಶ್ಚ ದಶನೈಸ್ತೀಕ್ಷ್ಣೈರದಶನ್​ಕುಪಿತಾ ರಣೇ ॥ ೧೭ ॥ ಶ್ರಾಂತಾಶ್ಚಾನ್ಯೋನ್ಯಮಾಲಿಂಗ್ಯ ಭ್ರಷ್ಟಶಸ್ತ್ರಾ ರಣಾಜಿರೇ । ಸೀದಂತಿ ಚ ತದಾ ಯಕ್ಷಾಃ ಕೂಲಾ ಇವ ಜಲೇನ ಹ ॥ ೧೮ ॥ ಹತಾನಾಂ ಗಚ್ಛತಾಂ ಸ್ವರ್ಗಂ ಯುಧ್ಯತಾಂಪೃಥಿವೀತಲೇ । ಪ್ರೇಕ್ಷತಾಮೃಷಿಸಂಘಾನಾಂ ನಬಭೂವಾಂತರಂ ದಿವಿ ॥ ೧೯ ॥ ಭಗ್ನಾಂಸ್ತು ತಾನ್​ ಸಮಾಲಕ್ಷ್ಯ ಯಕ್ಷೇಂದ್ರಾಂಸ್ತು ಮಹಾಬಲಾನ್​ । ಧನಾಧ್ಯಕ್ಷೋ ಮಹಾಬಾಹುಃ ಪ್ರೇಷಯಾಮಾಸ ಯಕ್ಷಕಾನ್​ ॥ ೨೦ ॥ ಏತಸ್ಮಿನ್ನಂತರೇ ರಾಮ ವಿಸ್ತೀರ್ಣಬಲವಾಹನಃ । ಅಗಮತ್​ ಸುಮಹಾನ್​ ಯಕ್ಷೋ ನಾಮ್ನಾ ಸಂಯೋಧಕಂಟಕಃ ॥ ೨೧ ॥ ತೇನ ಚಕ್ರೇಣ ಮಾರೀಚೋ ವಿಷ್ಣುನೇವರಣೇ ಹತಃ । ಪತಿತೋ ಭೂತಲೇ ಶೈಲಾತ್​ ಕ್ಷೀಣಪುಣ್ಯಇವಾಂಬರಾತ್​ ॥ ೨೨ ॥ ಸಸಂಜ್ಞಸ್ತು ಮುಹೂರ್ತೇನ ಸ ವಿಶ್ರಮ್ಯನಿಶಾಚರಃ । ತಂ ಯಕ್ಷಂ ಯೋಧಯಾಮಾಸ ಸ ಚಭಗ್ನಃ ಪ್ರದುದ್ರುವೇ ॥ ೨೩ ॥ ತತಃ ಕಾಂಚನಚಿತ್ರಾಂಗಂ ವೈದೂರ್ಯರಜಸೋಕ್ಷಿತಮ್ । ಮರ್ಯಾದಾಂ ಪ್ರತಿಹಾರಾಣಾಂತೋರಣಾಂತರಮಾವಿಶತ್​ ॥ ೨೪ ॥ ತಂ ತು ರಾಜನ್​ ದಶಗ್ರೀವಂ ಪ್ರವಿಶಂತಂ ನಿಶಾಚರಮ್ । ಸೂರ್ಯಭಾನುರಿತಿ ಖ್ಯಾತೋ ದ್ವಾರಪಾಲೋನ್ಯವಾರಯತ್​ ॥ ೨೫ ॥ ಸ ವಾರ್ಯಮಾಣೋ ಯಕ್ಷೇಣ ಪ್ರವಿವೇಶನಿಶಾಚರಃ । ಯದಾ ತು ವಾರಿತೋ ರಾಮ ನ ವ್ಯತಿಷ್ಠತ್​ ಸರಾಕ್ಷಸಃ ॥ ೨೬ ॥ ತತಸ್ತೋರತಮುತ್ಪಾಟ್ಯ ತೇನ ಯಕ್ಷೇಣತಾಡಿತಃ । ರುಧಿರಂ ಪ್ರಸ್ರವನ್​ ಭಾತಿ ಶೈಲೋಧಾತುಸ್ರವೈರಿವ ॥ ೨೭ ॥ ಸ ಶೈಲಶಿಖರಾಭೇಣ ತೋರಣೇನಸಮಾಹತಃ । ಜಗಾಮ ನ ಕ್ಷತಿಂ ವೀರೋ ವರದಾನಾತ್​ಸ್ವಯಂಭುವಃ ॥ ೨೮ ॥ ತೇನೈವ ತೋರಣೇನಾಥಯಕ್ಷಸ್ತೇನಾಭಿತಾಡಿತಃ । ನಾದೃಶ್ಯತ ತದಾ ಯಕ್ಷೋ ಭಸ್ಮೀಕೃತತನುಸ್ತದಾ ॥ ೨೯ ॥ ತತಃ ಪ್ರದುದ್ರುವುಃ ಸರ್ವೇ ದೃಷ್ಟ್ವಾರಕ್ಷಃಪರಾಕ್ರಮಮ್ । ತತೋ ನದೀರ್ಗುಹಾಶ್ಚೈವ ವಿವಿಶುರ್ಭಯಪೀಡಿತಾಃ ॥ ೩೦ ॥ ತ್ಯಕ್ತಪ್ರಹರಣಾಃ ಶಾಂತಾವಿವಿರ್ಣವದನಾಸ್ತದಾ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ದಶಃ ಸರ್ಗಃ ಉತ್ತರಕಾಂಡಃ 