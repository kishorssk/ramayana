ತ್ರಿಷಷ್ಟಿತಮಃ ಸರ್ಗಃ - ಲವಣವಧೋಪಾಯಕಥನಮ್ ಏವಮುಕ್ತಸ್ತು ರಾಮೇಣ ಪರಾಂವ್ರೀಡಾಮುಪಾಗತಮ್ । ಶತ್ರುಘ್ನೋ ವೀರ್ಯಸಂಪನ್ನೋಮಂದಂ ಮಂದಮುವಾಚ ಹ ॥ ೧ ॥ ಅಧರ್ಮಂ ವಿದ್ಮ ಕಾಕುತ್ಸ್ಥ ಹ್ಯಸ್ಮಿನ್ನರ್ಥೇ ನರೇಶ್ವರ । ಕಥಂ ತಿಷ್ಠತ್ಸು ಜ್ಯೇಷ್ಠೇಷುಕನೀಯಾನಭಿಷಿಚ್ಯತೇ ॥ ೨ ॥ ಅವಶ್ಯಂ ಕರಣೀಯಂ ಚ ಶಾಸನಂಪುರುಷರ್ಷಭ । ತವ ಚೈವ ಮಹಾಭಾಗ ಶಾಸನಂದುರತಿಕ್ರಮಮ್ ॥ ೩ ॥ ತ್ವತ್ತೋ ಮಯಾ ಶ್ರುತಂ ವೀರಶ್ರುತಿಭ್ಯಶ್ಚ ಮಯಾ ಶ್ರುತಮ್ । ನೋತ್ತರಂ ಹಿ ಮಯಾ ವಾಚ್ಯಂಮಧ್ಯಮೇ ಪ್ರತಿಜಾನತಿ ॥ ೪ ॥ ವ್ಯಾಹೃತಂ ದುರ್ವಚೋ ಘೋರಂ ಹಂತಾಸ್ಮಿ ಲವಣಂ ಮೃಧೇ । ತಸ್ಯೇಯಂ ಮೇ ದುರುಕ್ತಸ್ಯ ದುರ್ಗತಿಃ ಪುರುಷರ್ಷಭ ॥ ೫ ಉತ್ತರಂ ಹಿ ನ ವಕ್ತವ್ಯಂಜ್ಯೇಷ್ಠೇನಾಭಿಹಿತೇ ಪುನಃ । ಅಧರ್ಮಸಹಿತಂ ಚೈವಪರಲೋಕವಿವರ್ಜಿತಮ್ ॥ ೬ ॥ ಸೋಽಹಂ ದ್ವಿತೀಯಂ ಕಾಕುತ್ಸ್ಥ ನವಕ್ಷ್ಯಾಮಿ ತವೋತ್ತರಮ್ । ಮಾ ದ್ವಿತೀಯೇನ ದಂಡೋ ವೈ ನಿಪತೇನ್ಮಯಿ ಮಾನದ ॥ ೭ ॥ ಕಾಮಕಾರೋ ಹ್ಯಹಂ ರಾಜಂಸ್ತವಾಸ್ಮಿ ಪುರುಷರ್ಷಭ । ಅಧರ್ಮಂ ಜಹಿ ಕಾಕುತ್ಸ್ಥ ಮತ್ಕೃತೇ ರಘುನಂದನ ॥ ೮ ॥ ಏವಮುಕ್ತೇ ತು ಶೂರೇಣಶತ್ರುಘ್ನೇನ ಮಹಾತ್ಮನಾ । ಉವಾಚ ರಾಮಃ ಸಂಹೃಷ್ಟೋ ಭರತಂ ಲಕ್ಷ್ಮಣಂ ತಥಾ ॥ ೯ ॥ ಸಂಭಾರಾನಭಿಷೇಕಸ್ಯ ಆನಯಧ್ವಂಸಮಾಹಿತಾಃ । ಅದ್ಯೈವ ಪುರುಷವ್ಯಾಘ್ರಮಭಿಷೇಕ್ಷ್ಯಾಮಿರಾಘವಮ್ ॥ ೧೦ ॥ ಪುರೋಹಿತಂ ಚ ಕಾಕುತ್ಸ್ಥ ನೈಗಮಾನೃತ್ವಿಜಸ್ತಥಾ । ಮಂತ್ರಿಣಶ್ಚೈವ ತಾನ್​ ಸರ್ವಾನಾನಯುಧ್ವಂ ಮಮಾಜ್ಞಯಾ ॥ ೧೧ ॥ ರಾಜ್ಞಃ ಶಾಸನಮಾಜ್ಞಾಯ ತಥಾಕುರ್ವನ್​ಮಹಾರಥಾಃ । ಅಭಿಷೇಕಸಮಾರಂಭಂ ಪುರಸ್ಕೃತ್ಯಪುರೋಧಸಮ್ ॥ ೧೨ ॥ ಪ್ರವಿಷ್ಟಾ ರಾಜಭವನಂ ರಾಜಾನೋಬ್ರಾಹ್ಮಣಸ್ತಥಾ । ತಥಾಭಿಷೇಕೋ ವವೃಧೇಶತ್ರುಘ್ನಸ್ಯ ಮಹಾತ್ಮನಃ ॥ ೧೩ ॥ ಸಂಪ್ರಹರ್ಷಕರಃ ಶ್ರೀಮಾನ್​ ರಾಘವಸ್ಯ ಪುರಸ್ಯ ಚ । ಅಭಿಷಿಕ್ತಸ್ತು ಶತ್ರುಘ್ನೋ ಬಭೌ ಚಾದಿತ್ಯಸಂನಿಭಃ ॥ ೧೪ ॥ ಅಭಿಷಿಕ್ತಃ ಪುರಾ ಸ್ಕಂದಃ ಸೇಂದ್ರೈರಿವಮರುದ್ಗಣೈಃ । ಅಭಿಷಿಕ್ತೇ ತು ಶತ್ರುಘ್ನೇರಾಮೇಣಾಕ್ಲಿಷ್ಟಕರ್ಮಣಾ ॥ ೧೫ ॥ ಪೌರಾಃ ಪ್ರಮುದಿತಾಶ್ಚಾಸನ್​ ಬ್ರಾಹ್ಮಣಾಶ್ಚಬಹುಶ್ರುತಾಃ । ಕೌಸ್ಲಯಾ ಚ ಸುಮಿತ್ರಾ ಚ ಮಂಗಲಂಕೇಕಯೀ ತಥಾ ॥ ೧೬ ॥ ಚಕ್ರುಸ್ತಾ ರಾಜಭವನೇ ಯಾಶ್ಚಾನ್ಯಾ ರಾಜಯೋಷಿತಃ । ಋಷಯಶ್ಚ ಮಹಾತ್ಮಾನೋಯಮುನಾತೀರವಾಸಿನಃ ॥ ೧೭ ॥ ಹತಂ ಲವಣಮಾಶಂಸುಃ ಶತ್ರುಘ್ನಸ್ಯಾಭಿಷೇಚನಾತ್​ । ತತೋಽಭಿಷಿಕ್ತಂಶತ್ರುಘ್ನಮಂಕಮಾರೋಪ್ಯ ರಾಘವಃ ॥ ೧೮ ॥ ಉವಾಚ ಮಧುರಾಂ ವಾಣೀಂತೇಜಸ್ತಸ್ಯಾಭಿಪೂರಯನ್​ । ಅಯಂ ಶರಸ್ತ್ವಮೋಘಸ್ತೇ ದಿವ್ಯಃ ಪರಪುರಂಜಯಃ ॥ ೧೯ ॥ ಅನೇನ ಲವಣಂ ಸೌಮ್ಯ ಹಂತಾಸಿರಘುನಂದನ । ಸೃಷ್ಟಃ ಶರೋಽಯಂ ಕಾಕುತ್ಸ್ಥ ಯದಾ ಶೇತೇ ಮಹಾರ್ಣವೇ ॥ ೨೦ ॥ ಸ್ವಯಂಭೂರಜಿತೋ ದೇವೋ ಯಂನಾಪಶ್ಯನ್​ ಸುರಾಸುರಾಃ । ಅದೃಶ್ಯಃ ಸರ್ವಭೂತಾನಾಂ ತೇನಾಯಂತು ಶರೋತ್ತಮಃ ॥ ೨೧ ॥ ಸೃಷ್ಟಃ ಕ್ರೋಧಾಭಿಭೂತೇನವಿನಾಶಾರ್ಥಂ ದುರಾತ್ಮನೋಃ । ಮಧುಕೈಟಭಯೋರ್ವೀರ ವಿಘಾತೇವರ್ತಮಾನಯೋಃ ॥ ೨೨ ॥ ಸ್ರಷ್ಟುಕಾಮೇನ ಲೋಕಾಂಸ್ತ್ರೀಂಸ್ತೌ ಚಾನೇನ ಹತೌ ಯುಧಿ । ತೌ ಹತ್ವಾ ಜನಭೋಗಾರ್ಥಂ ಕೈಟಭಂ ತು ಮಧುಂ ತಥಾ ॥ ೨೩ ॥ ಅನೇನ ಶರಮುಖ್ಯೇನ ತತೋಲೋಕಾಂಶ್ಚ ಕಾರ ಸಃ । ನಾಯಂ ಮಯಾ ಶರಃ ಪೂರ್ವಂ ರಾವಣಸ್ಯ ವಧಾರ್ಥಿನಾ ॥ ೨೪ ॥ ಮುಕ್ತಃ ಶತ್ರುಘ್ನ ಭೂತಾನಾಂ ಮಹಾಂಸ್ತ್ರಾಸೋ ಭವೇದಿತಿ । ಯಚ್ಚ ತಸ್ಯ ಮಹಚ್ಛೂಲಂತ್ರ್ಯಂಬಕೇಣ ಮಹಾತ್ಮನಾ ॥ ೨೫ ॥ ದತ್ತಂ ಶತ್ರುವಿನಾಶಾಯ ಮಧೋರಾಯುಧಮುತ್ತಮಮ್ । ಸ ತಂ ನಿಕ್ಷಿಪ್ಯ ಭವನೇ ಪೂಜ್ಯಮಾನಂಪುನಃ ಪುನಃ ॥ ೨೬ ॥ ದಿಶಃ ಸರ್ವಾಃ ಸಮಾಸಾದ್ಯ ಪ್ರಾಪ್ನೋತ್ಯಾಹಾರಮುತ್ತಮಮ್ । ಯದಾ ತು ಯುದ್ಧಮಾಕಾಂಕ್ಷನ್​ ಕಶ್ಚಿದೇನಂ ಸಮಾಹ್ವಯೇತ್​ ॥ ೨೭ ॥ ತದಾ ಶೂಲಂ ಗೃಹೀತ್ವಾ ತಂ ಭಸ್ಮ ರಕ್ಷಃ ಕರೋತಿ ಹಿ । ಸ ತ್ವಂ ಪುರುಷಶಾರ್ದೂಲ ತಮಾಯುಧವಿನಾಕೃತಮ್ ॥ ೨೮ ॥ ಅಪ್ರವಿಷ್ಟಂ ಪುರಂ ಪೂರ್ವಂ ದ್ವಾರಿ ತಿಷ್ಠ ಧೃತಾಯುಧಃ । ಅಪ್ರವಿಷ್ಟಂ ಚ ಭವನಂ ಯುದ್ಧಾಯಪುರುಷರ್ಷಭ ॥ ೨೯ ॥ ಆಹ್ವಯೇಥಾ ಮಹಾಬಾಹೋ ತತೋ ಹಂತಾಸಿ ರಾಕ್ಷಸಮ್ । ಅನ್ಯಥಾ ಕ್ರಿಯಮಾಣೇ ತು ಅವಧ್ಯಃ ಸಭವಿಷ್ಯತಿ ॥ ೩೦ ॥ ಯದಿ ತ್ವೇವಂ ಕೃತಂ ವೀರವಿನಾಶಮುಪಯಾಸ್ಯತಿ । ಏತತ್ತೇ ಸರ್ವಮಾಖ್ಯಾತಂ ಶೂಲಸ್ಯ ಚವಿಪರ್ಯಯಃ ॥ ೩೧ ॥ ಶ್ರೀಮತಃ ಶತಿಕಂಠಸ್ಯ ಕೃತ್ಯಂ ಹಿದುರತಿಕ್ರಮಮ್ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಷಷ್ಟಿತಮಃ ಸರ್ಗಃ ಉತ್ತರಕಾಂಡಃ 