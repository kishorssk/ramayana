ಪಂಚಚತ್ವಾರಿಂಶಃ ಸರ್ಗಃ - ಸೀತಾಸಮುತ್ಸರ್ಗಾದೇಶಃ ತೇಷಾಂ ಸಮುಪವಿಷ್ಟಾನಾಂ ಸರ್ವೇಷಾಂದೀನಚೇತಸಾಮ್ । ಉವಾಚ ವಾಕ್ಯಂ ಕಾಕುತ್ಸ್ಥೋ ಮುಖೇನ ಪರಿಶುಷ್ಯತಾ ॥ ೧ ॥ ಸರ್ವೇ ಶೃಣುತ ಭದ್ರಂ ವೋ ಮಾಕುರುಧ್ವಂ ಮನೋಽನ್ಯಥಾ । ಪೌರಾಣಾಂ ಮಮ ಸೀತಾಯಾಂ ಯಾದೃಶೀವರ್ತತೇ ಕಥಾ ॥ ೨ ॥ ಪೌರಾಪವಾದಃ ಸುಮಹಾಂಸ್ತಥಾ ಜನಪದಸ್ಯ ಚ । ವರ್ತತೇ ಮಯಿ ಬೀಭತ್ಸಾ ಸಾ ಮೇಮರ್ಮಾಣಿ ಕೃಂತತಿ ॥ ೩ ॥ ಅಹಂ ಕಿಲ ಕುಲೇ ಜಾತ ಇಕ್ಷ್ವಾಕೂಣಾಂಮಹಾತ್ಮನಾಮ್ । ಸೀತಾಪಿ ಸತ್ಕುಲೇ ಜಾತಾ ಜನಕಾನಾಂಮಹಾತ್ಮನಾಮ್ ॥ ೪ ॥ ಜಾನಾಸಿ ತ್ವಂ ಯಥಾ ಸೌಮ್ಯ ದಂಡಕೇ ವಿಜನೇವನೇ । ರಾವಣೇನ ಹೃತಾ ಸೀತಾ ಸ ಚ ವಿಧ್ವಂಸಿತೋಮಯಾ ॥ ೫ ॥ ತತ್ರಮೇ ಬುದ್ಧಿರುತ್ಪನ್ನಾ ಜನಕಸ್ಯ ಸುತಾಂ ಪ್ರತಿ । ಅತ್ರೋಷಿತಾಮಿಮಾಂ ಸೀತಾಮಾನಯೇಯಂಕಥಂ ಪುರೀಮ್ ॥ ೬ ॥ ಪ್ರತ್ಯಯಾರ್ಥಂ ತತಃ ಸೀತಾ ವಿವೇಶ ಜ್ವಲನಂ ತದಾ । ಪ್ರತ್ಯಕ್ಷಂ ತತ್ರ ಸೌಮಿತ್ರೇ ದೇವಾನಾಂಹವ್ಯವಾಹನಃ ॥ ೭ ॥ ಅಪಾಪಾಂ ಮೈಥಿಲೀಮಾಹವಾಯುಶ್ಚಾಕಾಶಗೋಚರಃ । ಚಂದ್ರಾದಿತ್ಯೌ ಚ ಶಂಸೇತೇ ಸುರಾಣಾಂಸಂನಿಧೌ ಪುರಾ ॥ ೮ ॥ ಋಷೀಣಾಂ ಚೈವ ಸರ್ವೇಷಾಮಪಾಪಾಂಜನಕತ್ಮಾಜಾಮ್ । ಏವಂ ಶುದ್ಧಸಮಾಚಾರಾದೇವಗಂಧರ್ವಸಂನಿಧೌ ॥ ೯ ॥ ಲಂಕಾದ್ವೀಪೇ ಮಹೇಂದ್ರೇಣ ಮಮ ಹಸ್ತೇನಿವೇಶಿತಾ । ಅಂತರಾತ್ಮಾ ಚ ಮೇ ವೇತ್ತಿ ಸೀತಾಂ ಶುದ್ಧಾಂಯಶಸ್ವಿನೀಮ್ ॥ ೧೦ ॥ ತತೋ ಗೃಹೀತ್ವಾ ವೈದೇಹೀಮಯೋಧ್ಯಾಮಹಮಾಗತಃ । ಅಯಂ ತು ಮೇ ಮಹಾನ್​ ವಾದಃ ಶೋಕಶ್ಚ ಹೃದಿ ವರ್ತತೇ ॥ ೧೧ ॥ ಪೌರಾಪವಾದಃ ಸುಮಹಾಂಸ್ತಥಾ ಜನಪದಸ್ಯ ಚ । ಅಕೀರ್ತಿರ್ಯಸ್ಯ ಗೀಯೇತ ಲೋಕೇಭೂತಸ್ಯ ಕಸ್ಯಚಿತ್​ ॥ ೧೨ ॥ ಪತತ್ಯೇವಾಧಮಾನ್​ ಲೋಕಾನ್​ ಯಾವಚ್ಛಬ್ದಃ ಪ್ರಕೀರ್ತ್ಯತೇ । ಅಕೀರ್ಯರ್ನಿಂದ್ಯತೇ ದೇವೈಃಕೀರ್ತಿಲೋಕೇಷು ಪೂಜ್ಯತೇ ॥ ೧೩ ॥ ಕೀರ್ತ್ಯರ್ಥಂ ತು ಸಮಾರಂಭಃ ಸರ್ವೇಷಾಂಸುಮಹಾತ್ಮನಾಮ್ । ಅಪ್ಯಹಂ ಜೀವಿತಂ ಜಹ್ಯಾಂ ಯುಷ್ಮಾನ್​ ವಾಪುರುಷರ್ಷಭಾಃ ॥ ೧೪ ॥ ಅಪವಾದಭಯಾದ್ಭೀತಃ ಕಿಂಪುನರ್ಜನಕಾತ್ಮಜಾಮ್ । ತಸ್ಮಾದ್ಭವಂತಃ ಪಶ್ಯಂತು ಪತಿತಂಶೋಕಸಾಗರೇ ॥ ೧೫ ॥ ನ ಹಿ ಪಶ್ಯಾಮ್ಯಹಂ ಭೂತಂ ಕಿಂಚಿದ್ದುಃಖಮತೋಽಧಿಕಮ್ । ಶ್ವಸ್ತಂ ಪ್ರಭಾತೇ ಸೌಮಿತ್ರೇ ಸುಮಂತ್ರಾಧಿಷ್ಠಿತಂ ರಥಮ್ ॥ ೧೬ ॥ ಆರುಹ್ಯ ಸೀತಾಮಾರೋಪ್ಯ ವಿಷಯಾಂತೇಸಮುತ್ಸೃಜ । ಗಂಗಾಯಾಸ್ತು ಪರೇ ಪಾರೇವಾಲ್ಮೀಕೇಸ್ತು ಮಹಾತ್ಮನಃ ॥ ೧೭ ॥ ಆಶ್ರಮೋ ದಿವ್ಯಸಂಕಾಶಸ್ತಮಸಾತೀರಮಾಶ್ರಿತಃ । ತತ್ರೈನಾಂ ವಿಜನೇ ದೇಶೇ ವಿಸೃಜ್ಯ ರಘುನಂದನ ॥ ೧೮ ॥ ಶೀಘ್ರಮಾಗಚ್ಛ ಭದ್ರಂ ತೇ ಕುರುಷ್ವವಚನಂ ಮಮ । ನ ಚಾಸ್ಮಿನ್​ ಪ್ರತಿವಕ್ತವ್ಯಃ ಸೀತಾಂ ಪ್ರತಿ ಕಥಂಚನ ॥ ೧೯ ॥ ತಸ್ಮಾತ್ವಂ ಗಚ್ಛ ಸೌಮಿತ್ರೇ ನಾತ್ರಕಾರ್ಯಾ ವಿಚಾರಣಾ । ಅಪ್ರೀತಿರ್ಹಿ ಪರಾ ಮಹ್ಯಂ ತ್ವಯ್ಯೇತತ್​ಪ್ರತಿವಾರಿತೇ ॥ ೨೦ ॥ ಶಾಪಿತಾ ಹಿ ಮಯಾ ಯೂಯಂ ಭುಜಾಭ್ಯಾಂಜೀವಿತೇನ ಚ । ಯೇ ಮಾಂ ವಾಕ್ಯಾಂತರೇಬ್ರೂಯುರನುನೇತುಂ ಕಥಂಚನ ॥ ೨೧ ॥ ಅಹಿತಾ ನಾಮ ತೇ ನಿತ್ಯಂ ಮದಭೀಷ್ಟವಿಘಾತನಾತ್​ । ಮಾನಯಂತು ಭವಂತೋ ಮಾಂ ಯದಿ ಮಚ್ಛಾಸನೇ ಸ್ಥಿತಾ ॥ ೨೨ ॥ ಇತೋಽದ್ಯ ನೀಯತಾಂ ಸೀತಾ ಕುರುಷ್ವವಚನಂ ಮಮ ।ಪೂರ್ವಮುಕ್ತೋಽಹಮಾನಯಾಗಂಗಾತೀರೇಽಹಮಾಶ್ರಮಾನ್​ ॥ ೨೩ ಪಶ್ಯೇಯಮಿತಿ ತಸ್ಯಾಶ್ಚ ಕಾಮಃ ಸಂವರ್ತ್ಯತಾಮಯಮ್ । ಏವಮುಕ್ತ್ವಾ ತು ಕಾಕುತ್ಸ್ಥೋ ಬಾಷ್ಪೇಣಪಿಹಿತಾನನಃ ॥ ೨೪ ॥ ಪ್ರವಿವೇಶ ಸ ಧರ್ಮಾತ್ಮಾ ಭ್ರಾತೃಭಿಃ ಪರಿವಾರಿತಃ । ಶೋಕಸಂಲಗ್ನಹೃದಯೋ ನಿಶಶ್ವಾಸಯಥಾ ದ್ವಿಪಃ ॥ ೨೫ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 