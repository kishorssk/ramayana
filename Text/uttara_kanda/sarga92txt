ದ್ವಿನವತಿತಮಃ ಸರ್ಗಃ - ಹಯಚರ್ಯಾ ತತ್​ ಸರ್ವಮಖಿಲೇನಾಶು ಸಂಸ್ಥಾಪ್ಯ ಭರತಾಗ್ರಜಃ । ಹಯಂ ಲಕ್ಷಣಸಂಪನ್ನಂ ಕೃಷ್ಣಸಾರಂಮುಮೋಚ ಹ ॥ ೧ ॥ ಋತ್ವಿಗ್ಭಿರ್ಲಕ್ಷ್ಮಣಂ ಸಾರ್ಧಮಶ್ವತಂತ್ರೇನಿಯೋಜ್ಯ ಚ । ತತೋಽಭ್ಯಗಚ್ಛತ್​ ಕಾಕುತ್ಸ್ಥಃ ಸಹಸೈನ್ಯೇನ ನೈಮಿಷಮ್ ॥ ೨ ॥ ಯಜ್ಞವಾಟಂ ಮಹಾಬಾಹುರ್ದೃಷ್ಟ್ವಾಪರಮಮದ್ಭುತಮ್ । ಪ್ರಹರ್ಷಮತುಲಂ ಲೇಭೇ ಶ್ರೀಮಾನಿತಿವಚೋಽಬ್ರವೀತ್​ ॥ ೩ ॥ ನೈಮಿಶೇ ವಸತಸ್ತಸ್ಯ ಸರ್ವ ಏವ ನರಾಧಿಪಾಃ । ಅನಿನ್ಯುರಪಹಾರಾಂಶ್ಚ ತಾನ್​ ರಾಮಃ ಪ್ರತ್ಯಪೂಜಯತ್​ ॥ ೪ ॥ ಉಪಕಾರ್ಯಾ ಮಹಾರ್ಹಾಶ್ಚ ಪಾರ್ಥಿವಾನಾಂಮಹಾತ್ಮನಾಮ್ । ಸಾನುಗಾನಾಂ ನರಶ್ರೇಷ್ಠೋ ವ್ಯಾದಿದೇಶಮಹಾಮತಿಃ ॥ ೫ ॥ ಅನ್ನಪಾನಾನಿ ವಸ್ತ್ರಾಣಿ ಸಾನುಗಾನಾಂಮಹಾತ್ಮಾನಾಮ್ । ಭರತಃ ಸಂದದಾವಾಶುಶತ್ರುಘ್ನಸಹಿತಸ್ತದಾ ॥ ವಾನರಾಶ್ಚ ಮಹಾತ್ಮನಃ ಸುಗ್ರೀವಸಹಿತಾಸ್ತದಾ । ವಿಪ್ರಾಣಾಂ ಪ್ರಣತಾ ಸರ್ವೇ ಚಕ್ರಿರೇಪರಿವೇಷಣಮ್ ॥ ೭ ॥ ವಿಭೀಷಣಶ್ಚ ರಕ್ಷೋಭಿರ್ಬಹುಭಿಃ ಸ್ರಗ್ವಿಭಿರ್ವೃತಃ । ಋಷೀಣಾಮುಗ್ರತಪಸಾಂ ಪೂಜಾಂ ಚಕ್ರೇಮಹಾತ್ಮನಾಮ್ ॥ ೮ ॥ ಏವಂ ಸುವಿಹಿತೋ ಯಜ್ಞೋಹಯಮೇಧೋಽಭ್ಯವರ್ತತ । ಲಕ್ಷ್ಮಣೇನಾಭಿಗುಪ್ತಾ ಚ ಹಯಚರ್ಯಾ ಪ್ರವರ್ತತ ॥ ೯ ॥ ಈದೃಶಂ ರಾಜಸಿಂಹಸ್ಯ ಯಜ್ಞಪ್ರವರಮುತ್ತಮಮ್ । ನಾನ್ಯಃ ಶಬ್ದೋಽತ್ತತ್ರ ಹಯಮೇಧೇಮಹಾತ್ಮನಃ ॥ ೧೦ ॥ ಛಂದತೋ ದೇಹಿ ದೇಹೀತಿ ಯಾವತ್ತುಷ್ಯಂತಿ ಯಾಚಕಾಃ । ತಾವತ್​ ಸರ್ವಾಣಿ ದತ್ತಾನಿ ಕ್ರತುಮಧ್ಯೇಮಹಾತ್ಮನಃ ॥ ೧೧ ॥ ವಿವಿಧಾನಿ ಚ ಗೌಡಾನಿ ಖಾಂಡವಾನಿ ತಥೈವ ಚ । ನ ನಿಸ್ಸೃತಂ ಭವತ್ಯೋಷ್ಠಾದ್ವಚನಂಯಾವದರ್ಥಿನಾಮ್ ॥ ೧೨ ॥ ತಾವದ್ವಾನರರಕ್ಷೋಭಿರ್ದತ್ತಮೇವಾಭ್ಯದೃಶ್ಯತ । ನ ಕಶ್ಚಿನ್ಮಲಿನಸ್ತತ್ರ ದೀನೋ ವಾಪ್ಯಥಕರ್ಶಿತಃ ॥ ೧೩ ॥ ತಸ್ಮಿನ್​ ಯಜ್ಞವರೇ ರಾಜ್ಞೋಹೃಷ್ಟಪುಷ್ಟಜನಾವೃತೇ । ಯೇ ಚ ತತ್ರ ಮಹಾತ್ಮಾನೋ ಮುನಯಶ್ಚಿರಜೀವಿನಃ ॥ ೧೪ ॥ ನಾಸ್ಮರಂಸ್ತಾದೃಶಂ ಯಜ್ಞಂ ನಾಪ್ಯಾಸೀತ್​ ಸಕದಾಚನ । ಯಃ ಕೃತವಾನ್​ ಸುವರ್ಣೇನ ಸುವರ್ಣಂಲಭತೇ ಸ್ಮ ಸಃ ॥ ೧೫ ॥ ವಿತ್ತಾರ್ಥೀ ಲಭತೇ ವಿತ್ತಂ ರತ್ನಾರ್ಥೀರತ್ನಮೇವ ಚ । ರಜತಾನಾಂ ಸುವರ್ಣಾನಾಮಶ್ಮನಾಮಥವಾಸಸಾಮ್ ॥ ೧೬ ॥ ಅನಿಶಂ ದೀಯಮಾನಾನಾಂ ರಾಶಿಃ ಸಮುಪದೃಶ್ಯತೇ । ನ ಶಕ್ರಸ್ಯ ಧನೇಶಸ್ಯ ಯಮಸ್ಯ ವರುಣಸ್ಯ ವಾ ॥ ೧೭ ॥ ಈದೃಶೋ ದೃಷ್ಟಪೂರ್ವೋ ನಏವಮೂಚುಸ್ತಪೋಧನಾಃ । ಸರ್ವತ್ರ ವಾನರಾಸ್ತಸ್ಥುಃ ಸರ್ವತ್ರೈವಚ ರಾಕ್ಷಸಾಃ ॥ ೧೮ ॥ ವಾಸೋಧನಾನ್ನಮರ್ಥಿಭ್ಯಃ ಪೂರ್ಣಹಸ್ತಾದದುರ್ಭೃಶಮ್ । ಈದೃಶೋ ರಾಜಸಿಂಹಸ್ಯ ಯಜ್ಞಃ ಸರ್ವಗುಣಾನ್ವಿತಃ ॥ ೧೯ ॥ ಸಂವತ್ಸರಮಥೋ ಸಾಗ್ರಂ ವರ್ತತೇ ನಚ ಹೀಯತೇ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿನವತಿತಮಃ ಸರ್ಗಃ ಉತ್ತರಕಾಂಡಃ 