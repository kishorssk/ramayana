ಪಂಚದಶಃ ಸರ್ಗಃ - ಪುಷ್ಪಕಹರಣಮ್ ತತಸ್ತಾಂಲ್ಲಕ್ಷ್ಯ ವಿತ್ರಸ್ತಾನ್​ಯಕ್ಷೇಂದ್ರಾಂಶ್ಚ ಸಹಸ್ರಶಃ । ಧನಾಧ್ಯಕ್ಷೋ ಮಹಾಯಕ್ಷಂ ಮಾಣಿಚಾರಮಥಾಬ್ರವೀತ್​ ॥ ೧ ॥ ರಾವಣಂ ಜಹಿ ಯಕ್ಷೇಂದ್ರ ದುರ್ವೃತ್ತಂಪಾಪಚೇತಸಮ್ । ಶರಣಂ ಭವ ವೀರಾಣಾಂ ಯಕ್ಷಾಣಾಂಯುದ್ಧಶಾಲಿನಾಮ್ ॥ ೨ ॥ ಏವಮುಕ್ತೋ ಮಹಾಬಾಹುರ್ಮಾಣಿಭದ್ರಃ ಸುದುರ್ಜಯಃ । ವೃತೋ ಯಕ್ಷಸಹಸ್ರೈಸ್ತು ಚತುರ್ಭಿಃ ಸಮಯೋಧಯತ್​ ॥ ೩ ॥ ತಂ ಗದಾಮುಸಲಾಪ್ರಾಸೈಃಶಕ್ತಿತೋಮರಮುದ್ಗರೈಃ । ಅಭಿಘ್ನಂತಸ್ತದಾ ಯಕ್ಷಾ ರಾಕ್ಷಸಾನ್​ಸಮುಪಾದ್ರವನ್​ ॥ ೪ ॥ ಕುರ್ವಂತಸ್ತುಮುಲಂ ಯುದ್ಧಂಚರಂತಃ ಶ್ಯೇನವಲ್ಲಘು । ಬಾಢಂ ಪ್ರಯಚ್ಛ ನೇಚ್ಛಾಮಿದೀಯತಾಮಿತಿ ಭಾಷಿಣಃ ॥ ೫ ॥ ತತೋ ದೇವಾಃ ಸಗಂಧರ್ವಾ ಋಷಯೋಬ್ರಹ್ಮವಾದಿನಃ । ದೃಷ್ಟ್ವಾ ತತ್ತುಮುಲಂ ಯುದ್ಧಂಪರಂ ವಿಸ್ಮಯಮಾಗಮನ್​ ॥ ೬ ॥ ಯಕ್ಷಾಣಾಂ ತು ಪ್ರಹಸ್ತೇನ ಸಹಸ್ರಂನಿಹತಂ ರಣೇ । ಮಹೋದರೇಣ ಚಾವಿಧ್ಯ ಸಹಸ್ರಮಪರಂಹತಮ್ ॥ ೭ ॥ ಕ್ರುದ್ಧೇನ ಚ ತದಾ ರಾಜನ್​ ಮಾರೀಚೇನಯುಯುತ್ಸುನಾ । ನಿಮೇಷಾಂತರಮಾತ್ರೇಣ ದ್ವೇ ಸಹಸ್ರೇ ನಿಪಾತಿತೇ ॥ ೮ ॥ ಕ್ವ ಚ ಯಕ್ಷಾರ್ಜವಂ ಯುದ್ಧಂ ಕ್ವ ಚ ಮಾಯಾಬಲಾಶ್ರಯಮ್ । ರಕ್ಷಸಾಂ ಪುರುಷವ್ಯಾಘ್ರ ತೇನ ತೇತೇಽಭ್ಯಧಿಕಾ ಯುಧಿ ॥ ೯ ॥ ಧೂಮ್ರಾಕ್ಷೇಣ ಸಮಾಗಮ್ಯ ಮಾಣಿಭದ್ರೋ ಮಹಾರಣೇ । ಮುಸಲೇನೋರಸಿ ಕ್ರೋಧಾತ್ತಾಡಿತೋ ನಚ ಕಂಪಿತಃ ॥ ೧೦ ॥ ತತೋ ಗದಾಂ ಸಮಾವಿಧ್ಯ ಮಾಣಿಭದ್ರೇಣರಾಕ್ಷಸಃ । ಧೂಮ್ರಾಕ್ಷಸ್ತಾಡಿತೋ ಮೂರ್ಧಿ್ನ ವಿಹ್ವಲಃಸ ಪಪಾತ ಹ ॥ ೧೧ ॥ ಧೂಮ್ರಾಕ್ಷಂ ತಾಡಿತಂ ದೃಷ್ಟ್ವಾ ಪತಿತಂಶೋಣಿತೋಕ್ಷಿತಮ್ । ಅಭ್ಯಧಾವತ ಸಂಗ್ರಾಮೇ ಮಾಣಿಭದ್ರಂದಶಾನನಃ ॥ ೧೨ ॥ ತಂ ಕ್ರುದ್ಧಮಭಿಧಾವಂತಂ ಮಾಣಿಭದ್ರೋ ದಶಾನನಮ್ । ಶಕ್ತಿಭಿಸ್ತಾಡಯಾಮಾಸತಿಸೃಭಿರ್ಯಕ್ಷಪುಂಗವಃ ॥೧೩ ತಾಡಿತೋ ಮಾಣಿಭದ್ರಸ್ಯ ಮುಕುಟೇಪ್ರಾಹರದ್ರಣೇ । ತಸ್ಯ ತೇನ ಪ್ರಹಾರೇಣ ಮುಕುಟಂಪಾರ್ಶ್ವಮಾಗತಮ್ ॥ ೧೪ ॥ ತತಃ ಸಂಯುಧ್ಯಮಾನೇನ ವಿಷ್ಟಬ್ಧೋನ ವ್ಯಕಂಪತ । ತದಾಪ್ರಭೃತಿ ಯಕ್ಷೋಽಸೌಪಾರ್ಶ್ವಮೌಲಿರಿತಿ ಸ್ಮೃತಃ ॥ ೧೫ ॥ ತಸ್ಮಿಂಸ್ತು ವಿಮುಖೇ ಯಕ್ಷೇಮಾಣಿಭದ್ರೇ ಮಹಾತ್ಮನಿ । ಸಂನಾದಃ ಸುಮಹಾನ್​ ರಾಜಂಸ್ತಸ್ಮಿನ್​ ಶೈಲೇವ್ಯವರ್ಧತ ॥ ೧೬ ॥ ತತೋ ದೂರಾತ್​ ಪ್ರದದೃಶೇಧನಾಧ್ಯಕ್ಷೋ ಗದಾಧರಃ । ಶುಕ್ರಪ್ರೋಷ್ಠಪದಾಭ್ಯಾಂ ಚಶಂಖಪದ್ಮಸಮಾವೃತಃ ॥ ೧೭ ॥ ಸ ದೃಷ್ಟ್ವಾ ಭ್ರಾತರಂ ಸಂಖ್ಯೇ ಶಾಪಾದ್ವಿಭ್ರಷ್ಟಗೌರವಮ್ । ಉವಾಚ ವಚನಂ ಧೀಮಾನ್​ ಯುಕ್ತಂ ಪೈತಾಮಹೇ ಕುಲೇ ॥ ೧೮ ॥ ಯನ್ಮಯಾ ವಾರ್ಯಮಾಣಸ್ತ್ವಂನಾವಗಚ್ಛಸಿ ದುರ್ಮತೇ । ಪಶ್ಚಾದಸ್ಯ ಫಲಂ ಪ್ರಾಪ್ಯ ಜ್ಞಾಸ್ಯಸೇನಿರಯಂ ಗತಃ ॥ ೧೯ ॥ ಯೋ ಹಿ ಮೋಹಾದ್ವಿಷಂ ಪೀತ್ವಾ ನಾವಗಚ್ಛತಿದುರ್ಮತಿಃ । ಸ ತಸ್ಯ ಪರಿಣಾಮಾಂತೇ ಜಾನೀತೇ ಕರ್ಮಣಃ ಫಲಮ್ ॥ ೨೦ ॥ ದೇವತಾ ನಾಭಿನಂದತಿ ಧರ್ಮಯುಕ್ತೇನ ಕೇನಚಿತ್​ । ಯೇನ ತ್ವಮೀದೃಶಂ ಭಾವಂ ನೀತಃ ಸನ್ನಾವಬುಧ್ಯಸೇ ॥ ೨೧ ॥ ಮಾತರಂ ಪಿತರಂ ಯೋ ಹಿ ಆಚಾರ್ಯಂಚಾವಮನ್ಯತೇ । ಸ ಪಶ್ಯತಿ ಫಲಂ ತಸ್ಯ ಪ್ರೇತರಾಜವಶಂಗತಃ ॥ ೨೨ ॥ ಅಧ್ರುವೇ ಹಿ ಶರೀರೇ ಯೋ ನ ಕರೋತಿತಪೋರ್ಽಜನಮ್ । ಸ ಪಶ್ಚಾತ್ತಪ್ಯತೇ ಮೂಢೋ ಮೃತೋದೃಷ್ಟ್ವಾತ್ಮನೋ ಗತಿಮ್ ॥ ೨೩ ॥ ಧರ್ಮಾದ್ರಾಜ್ಯಂ ಧನಂ ಸೌಖ್ಯಮಧರ್ಮಾದ್ದುಃಖಮೇವ ಚ । ತಸ್ಮಾದ್ಧರ್ಮಂ ಧನಂ ಸುಖಾರ್ಥಾಯಕುರ್ಯಾತ್​ ಪಾಪಂ ವಿಸರ್ಜಯೇತ್​ ॥೨೪ ಪಾಪಸ್ಯ ಹಿ ಫಲಂ ದುಃಖಂತದ್ಭೋಕ್ತವ್ಯಮಿಹಾತ್ಮನಾ । ತಸ್ಮಾದಾತ್ಮಾಪಘಾತಾರ್ಥಂ ಮೂಢಃ ಪಾಪಂಕರಿಷ್ಯತಿ ॥ ೨೫ ॥ ಕಸ್ಯಚಿನ್ನ ಹಿ ದುರ್ಬುದ್ಧೇಶ್ಛಂದತೋಜಾಯತೇ ಮತಿಃ । ಯಾದೃಶಂ ಕುರುತೇ ಕರ್ಮ ತಾದೃಶಂಫಲಮಶ್ನುತೇ ॥ ೨೬ ॥ ಬುದ್ಧಿಂ ರೂಪಂ ಬಲಂ ಪುತ್ರಾನ್​ ವಿತ್ತಂಧೀರತ್ತ್ವಮೇವ ಚ । ಪ್ರಾಪ್ನುವಂತಿ ನರಾ ಲೋಕೇ ನಿರ್ಜಿತಂಪುಣ್ಯಕರ್ಮಭಿಃ ॥ ೨೭ ॥ ಏವಂ ನಿರಯಗಾಮೀ ತ್ವಂ ಯಸ್ಯ ತೇಮತಿರೀದೃಶೀ । ನ ತ್ವಾಂ ಸಮಭಿಭಾಷಿಷ್ಯೇಽಸದ್ವೃತ್ತೇಷ್ವೇಷನಿರ್ಣಯಃ ॥ ೨೮ ॥ ಏವಮುಕ್ತಾಸ್ತತಸ್ತೇನ ತಸ್ಯಾಮಾತ್ಯಾಃ ಸಮಾಹತಾಃ । ಮಾರೀಚಪ್ರಮುಖಾಃ ಸರ್ವೇ ವಿಮುಖಾವಿಪ್ರದುದ್ರುವುಃ ॥ ೨೯ ॥ ತತಸ್ತೇನ ದಶಗ್ರೀವೋಯಕ್ಷೇಂದ್ರೇಣ ಮಹಾತ್ಮನಾ । ಗದಯಾಭಿಹತೋ ಮೂರ್ಧ್ನಿ ನ ಚ ಸ್ಥಾನಾತ್​ ಪ್ರಕಂಪಿತಃ ॥ ೩೦ ॥ ತತಸ್ತೌ ರಾಮ ನಿಘ್ನಂತೌ ತದಾನ್ಯೋನ್ಯಂಮಹಾಮೃಧೇ । ನ ವಿಹ್ವಲೌ ನ ಚ ಶ್ರಾಂತೌ ಬಭೂವತುರಮರ್ಷಣೌ ॥ ೩೧ ॥ ಆಗ್ನೇಯಮಸ್ತ್ರಂ ತಸ್ಮೈ ಸಮುಮೋಚ ಧನದಸ್ತದಾ । ರಾಕ್ಷಸೇಂದ್ರೋ ವಾರುಣೇನ ತದಸ್ತ್ರಂಪ್ರತ್ಯವಾರಯತ್​ ॥ ೩೨ ॥ ತತೋ ಮಾಯಾಂ ಪ್ರವಿಷ್ಟೋಽಸೌರಾಕ್ಷಸೀಂ ರಾಕ್ಷಸೇಶ್ವರಃ । ರೂಪಾಣಾಂ ಶತಸಾಹಸ್ರಂ ವಿನಾಶಾಯಚಕಾರ ಚ ॥ ೩೩ ॥ ವ್ಯಾಘ್ರೋ ವರಾಹೋ ಜೀಮೂತಃಪರ್ವತಃ ಸಾಗರೋ ದ್ರುಮಃ । ಯಕ್ಷೋ ದೈತ್ಯಸ್ವರೂಪೀ ಚಸೋಽದೃಶ್ಯತ ದಶಾನನಃ ॥ ೩೪ ಬಹೂನಿ ಚ ಕರೋತಿ ಸ್ಮ ದೃಶ್ಯತೇ ನತ್ವಸೌ ತತಃ । ಪ್ರತಿಗೃಹ್ಯ ತತೋ ರಾಮ ಮಹದಸ್ತ್ರಂದಶಾನನಃ ॥ ೩೫ ॥ ಜಘಾನ ಮೂರ್ಧ್ನಿ ಧನದಂ ವ್ಯಾವಿಧ್ಯ ಮಹತೀಂ ಗದಾಮ್ । ಏವಂ ಸ ತೇನಾಭಿಹತೋ ವಿಹ್ವಲಃ ಶೋಣಿತೋಕ್ಷಿತಃ ॥ ೩೬ ॥ ಕೃತ್ತಮೂಲ ಇವಾಶೋಕೋ ನಿಪಪಾತ ಧನಾಧಿಪಃ । ತತಃ ಪದ್ಮಾದಿಭಿಸ್ತತ್ರ ನಿಧಿಭಿಃ ಸತದಾವೃತಃ ॥ ೩೭ ॥ ಧನದೋಚ್ಛ್ವಾಸಿತಸ್ತೈಸ್ತು ವನಮಾನೀಯ ನಂದನಮ್ । ನಿರ್ಜಿತ್ಯ ರಾಕ್ಷಸೇಂದ್ರಸ್ತಂ ಧನದಂಹೃಷ್ಟಮಾನಸಃ ॥ ೩೮ ॥ ಪುಷ್ಪಕಂ ತಸ್ಯ ಜಗ್ರಾಹ ವಿಮಾನಂಜುಯಲಕ್ಷಣಮ್ । ಕಾಂಚನಸ್ತಂಭಸಂವೀತಂವೈದೂರ್ಯಮಣಿತೋರಣಮ್ ॥ ೩೯ ॥ ಮುಕ್ತಾಜಾಲಪ್ರತಿಚ್ಛನ್ನಂ ಸರ್ವಕಾಮಫಲದ್ರುಮಮ್ । ಮನೋಜವಂ ಕಾಮಗಮಂ ಕಾಮರೂಪಂವಿಹಂಗಮಮ್ ॥ ೪೦ ॥ ಮಣಿಕಾಂಚನಸೋಪಾನಂ ತಪ್ತ ಕಾಂಚನವೇದಿಕಮ್ । ದೇವೋಪವಾಹ್ಯಕಮಕ್ಷಯ್ಯಂ ಸದಾದೃಷ್ಟಿಮನಃಸಖಮ್ ॥ ೪೧ ॥ ಬಹ್ವಾಶ್ಚರ್ಯಂ ಭಕ್ತಿಚಿತ್ರಂ ಬ್ರಹ್ಮಣಾಪರಿನಿರ್ಮಿತಮ್ । ನಿರ್ಮಿತಂ ಸರ್ವಕಾಮೈಸ್ತುಮನೋಹರಮನುತ್ತಮಮ್ ॥ ೪೨ ॥ ನ ತು ಶೀತಂ ನ ಚೋಷ್ಣಂ ಚಸರ್ವರ್ತುಸುಖದಂ ಶುಭಮ್ । ಸ ತಂ ರಾಜಾ ಸಮಾರುಹ್ಯ ಕಾಮಗಂವೀರ್ಯನಿರ್ಜಿತಮ್ ॥ ೪೩ ॥ ಜಿತಂ ತ್ರಿಭುವನಂ ಮೇನೇ ದರ್ಪೋತ್ಸೇಕಾತ್​ ಸುದುರ್ಮತಿಃ । ಜಿತ್ವಾ ವೈಶ್ರವಣಂ ದೇವಂ ಕೈಲಾಸಾತ್​ಸಮವಾತರತ್​ ॥ ೪೪ ॥ ಸ್ವತೇಜಸಾ ವಿಪುಲಮವಾಪ್ಯ ತಂ ಜಯಂಪ್ರತಾಪವಾನ್​ ವಿಮಲಕಿರೀಟಹಾರವಾನ್​ । ರರಾಜ ವೈ ಪರಮವಿಮಾನಮಾಸ್ಥಿತೋನಿಶಾಚರಃ ಸದಸಿ ಗತೋಯಥಾನಲಃ ॥ ೪೫ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚದಶಃ ಸರ್ಗಃ ಉತ್ತರಕಾಂಡಃ 