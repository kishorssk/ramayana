ತ್ರಿಚತ್ವಾರಿಂಶಃ ಸರ್ಗಃ - ಭದ್ರವಾಕ್ಯಶ್ರವಣಮ್ ತತ್ರೋಪವಿಷ್ಟಂ ರಾಜಾನಮುಪಾಸಂತೇವಿಚಕ್ಷಣಾಃ । ಕಥಾನಾಂ ಬಹುರೂಪಾಣಾಂ ಹಾಸ್ಯಕಾರಾಃ ಸಮಂತತಃ ॥ ೧ ॥ ವಿಜಯೋ ಮಧುಮತ್ತಶ್ಚ ಕಾಶ್ಯಪಃ ಪಿಂಗಲಃ ಕುಟಃ । ಸುರಾಜಃ ಕಾಲಿಯೋ ಭದ್ರೋದಂತವಕ್ತ್ರಃ ಸುಮಾಗಧಃ ॥ ಏತೇ ಕಥಾ ಬಹುವಿಧಾಃ ಪರಿಹಾಸಸಮನ್ವಿತಾಃ । ಕಥಯಂತಿ ಸ್ಮ ಸಂಹೃಷ್ಟಾ ರಾಘವಸ್ಯ ಮಹಾತ್ಮನಃ ॥ ೩ ॥ ತತಃ ಕಥಾಯಾಂ ಕಸ್ಯಾಂಚಿದ್ರಾಘವಃ ಸಮಭಾಷತ । ಕಾಃ ಕಥಾ ನಗರೇ ಭದ್ರ ವರ್ತಂತೇವಿಷಯೇಷು ಚ ॥ ೪ ॥ ಮಾಮಾಶ್ರಿತಾನಿ ಕಾನ್ಯಾಹುಃ ಪೌರಜಾನಪದಾಜನಾಃ । ಕಿಂ ಚ ಸೀತಾಂ ಸಮಾಶ್ರಿತ್ಯ ಭರತಂ ಕಿಂ ಚಲಕ್ಷ್ಮಣಮ್ ॥ ೫ ॥ ಕಿಂ ನು ಶತ್ರುಘ್ನಮುದ್ದಿಶ್ಯ ಕೈಕೇಯೀಂ ಕಿಂ ನು ಮಾತರಮ್ । ವಕ್ತವ್ಯತಾಂ ಚ ರಾಜಾನೋ ನವೇ ರಾಜ್ಯೋವ್ರಜಂತಿ ಹಿ ॥ ೬ ॥ ಏವಮುಕ್ತೇ ತು ರಾಮೇಣ ಭದ್ರಃ ಪ್ರಾಂಜಲಿರಬ್ರವೀತ್​ । ಸ್ಥಿತಃ ಕಥಾಃ ಶುಭಾ ರಾಜನ್​ ವರ್ತಂತೇಪುರವಾಸಿನಾಮ್ ॥ ೭ ॥ ಅಮುಃ ತು ವಿಜಯಂ ಸೌಮ್ಯ ದಶಗ್ರೀವವಧಾರ್ಜಿತಮ್ । ಭೂಯಿಷ್ಠಂ ಸ್ವಪುರೇ ಪೌರೈಃ ಕಥ್ಯಂತೇಪುರುಷರ್ಷಭ ॥ ೮ ॥ ಏವಮುಕ್ತಸ್ತು ಭದ್ರೇಣ ರಾಘವೋವಾಕ್ಯಮಬ್ರವೀತ್​ । ಕಥಯಸ್ವ ಯಥಾತತ್ತ್ವಂ ಸರ್ವಂನಿರವಶೇಷತಃ ॥ ೯ ॥ ಶುಭಾಶುಭಾನಿ ವಾಕ್ಯಾನಿ ಯಾನ್ಯಾಹುಃ ಪುರವಾಸಿನಃ । ಶ್ರತ್ವೇದಾನೀಂ ಶುಭಂ ಕುರ್ಯಾಂ ನ ಕುರ್ಯಾಮಶುಭಾನಿ ಚ ॥ ೧೦ ॥ ಕಥಯಸ್ವ ಚ ವಿಸ್ರಬ್ಧೋ ನಿರ್ಜಯಂವಿಗತಜ್ವರಃ । ಕಥಯಂತಿ ಯಥಾ ಪೌರಾಃ ಪಾಪಾಜನಪದೇಷು ಚ ॥ ೧೧ ॥ ರಾಘವೇಣೈವಮುಕ್ತಸ್ತು ಭದ್ರಃ ಸುರುಚಿರಂ ವಚಃ । ಪ್ರತ್ಯುವಾಚ ಮಹಾಬಾಹುಂ ಪ್ರಾಂಜಲಿಃ ಸುಸಮಾಹಿತಃ ॥ ೧೨ ॥ ಶೃಣು ರಾಜನ್​ ಯಥಾ ಪೌರಾಃ ಕಥಯಂತಿಶುಭಾಶುಭಾಮ್ । ಚತ್ವರಾಪಣರಥ್ಯಾಸುವನೇಷೂಪವನೇಷು ಚ ॥ ೧೩ ॥ ದುಷ್ಕರಂ ಕೃತವಾನ್​ ರಾಮಃ ಸಮುದ್ರೇಸೇತುಬಂಧನಮ್ । ಅಶ್ರುತಂ ಪೂರ್ವಕೈಃ ಕೈಶ್ಚಿದ್ದೇವೈರಪಿಸದಾನವೈಃ ॥ ೧೪ ॥ ರಾವಣಶ್ಚ ದುರಾಧರ್ಷೋ ಹತಃ ಸಬಲವಾಹನಃ । ವಾನರಾಶ್ಚ ವಶಂ ನೀತಾ ಋಕ್ಷಾಶ್ಚ ಸಹರಾಕ್ಷಸೈಃ ॥ ೧೫ ॥ ಹತ್ವಾ ಚ ರಾವಣಂ ಸಂಖ್ಯೇ ಸೀತಾಮಾಹೃತ್ಯ ರಾಘವಃ । ಅಮರ್ಷಂ ಪೃಷ್ಠತಃ ಕೃತ್ವಾ ಸ್ವವೇಶ್ಮ ಪುನರಾನಯತ್​ ॥ ೧೬ ॥ ಕೀದೃಶಂ ಹೃದಯೇ ತಸ್ಯ ಸೀತಾಸಂಭೋಗಜಂ ಸುಖಮ್ । ಅಂಕಮಾರೋಪ್ಯ ತು ಪುರಾ ರಾವಣೇನಬಲಾದ್ಧೃತಾಮ್ ॥ ೧೭ ॥ ಲಂಕಾಮಪಿ ಪುರಾ ನೀತಾಮಶೋಕವನಿಕಾಂಗತಾಮ್ । ರಕ್ಷಸಾಂ ವಶಮಾಪನ್ನಾಂ ಕಥಂ ರಾಮೋನ ಕುತ್ಸತೇ ॥ ೧೮ ॥ ಅಸ್ಮಾಕಮಪಿ ದಾರೇಷು ಸಹನೀಯಂಭವಿಷ್ಯತಿ । ಯಥಾ ಹಿ ಕುರುತೇ ರಾಜಾ ಪ್ರಜಾತಮನುವರ್ತತೇ ॥ ೧೯ ॥ ಏವಂ ಬಹುವಿಧಾ ವಾಚೋ ವದಂತಿಪುರವಾಸಿನಃ । ನಗರೇಷು ಚ ಸರ್ವೇಷು ರಾಜನ್​ಜನಪದೇಷು ಚ ॥ ೨೦ ॥ ತಸ್ಯೈವಂ ಭಾಷಿತಂ ಶ್ರುತ್ವಾ ರಾಘವಃ ಪರಮಾರ್ತವತ್​ । ಉವಾಚ ಸುಹೃದಃ ಸರ್ವಾನ್​ಕಥಮೇತದ್ಬ್ರವೀಥ ಮಾಮ್ ॥ ೨೧ ॥ ಸರ್ವೇ ತು ಶಿರಸಾ ಭೂಮಾವಭಿವಾದ್ಯ ಪ್ರಣಮ್ಯ ಚ । ಪ್ರತ್ಯೂಚೂ ರಾಘವಂದೀನಮೇವಮೇತನ್ನ ಸಂಶಯಃ ॥ ೨೨ ॥ ಶ್ರುತ್ವಾ ತು ವಾಕ್ಯಂ ತಸ್ಯ ಕಾಕುತ್ಸ್ಥಃ ಸರ್ವೇಷಾಂ ಸಮುದೀರಿತಮ್ । ವಿಸರ್ಜಯಾಮಾಸ ತದಾ ವಯಸ್ಥಾನ್​ಶತ್ರುಸೂದನಃ ॥ ೨೩ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 