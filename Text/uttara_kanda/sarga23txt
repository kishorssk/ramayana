ತ್ರಯೋವಿಂಶಃ ಸರ್ಗಃ - ವರುಣಜಯಃ ತತೋ ಜಿತ್ವಾ ದಶಗ್ರೀವೋ ಯಮಂತ್ರಿದಶಪುಂಗವಮ್ । ರಾವಣಸ್ತು ರಣಶ್ಲಾಘೀ ಸ್ವಸಹಾಯಾನ್​ದದರ್ಶ ಹ ॥ ೧ ॥ ತತೋ ರುಧಿರಸಿಕ್ತಾಂಗಂಪ್ರಹಾರೈರ್ಜರ್ಜರೀಕೃತಮ್ । ರಾವಣಂ ರಾಕ್ಷಸಾ ದೃಷ್ಟ್ವಾ ವಿಸ್ಮಯಂಸಮುಪಾಗಮನ್​ ॥ ೨ ॥ ಜಯೇನ ವರ್ಧಯಿತ್ವಾ ಚ ಮಾರೀಚಪ್ರಮುಖಾಸ್ತತಃ । ಪುಷ್ಪಕಂ ಭೇಜಿರೇ ಸರ್ವೇ ಸಾಂತ್ವಿಕಾರಾವಣೇನ ತು ॥ ೩ ॥ ತತೋ ರಸಾತಲಂ ತಚ್ಛನ್​ ಪ್ರವಿಷ್ಟಃ ಪಯಸಾಂ ನಿಧಿಮ್ । ದೈತ್ಯೋರಗಗಣಾಧ್ಯುಷ್ಟಂವರುಣೇನ ಸುರಕ್ಷಿತಮ್ ॥ ಸ ತು ಭೋಗವತೀಂ ಗತ್ವಾ ಪುರೀಂವಾಸುಕಿಪಾಲಿತಾಮ್ । ಕೃತ್ವಾ ನಾಗಾನ್​ ವಶೇ ಹೃಷ್ಟೋ ಯಯೌಮಣಿಮಯೀಂ ಪುರೀಂ ॥ ೫ ॥ ನಿವಾತಕವಚಾಸ್ತತ್ರ ದೈತ್ಯಾ ಲಬ್ಧವರಾವಸನ್​ । ರಾಕ್ಷಸಸ್ತಾನ್​ ಸಮಾಗಮ್ಯ ಯುದ್ಧಾಯಸಮುಪಾಹ್ವಯತ್​ ॥ ೬ ॥ ತೇ ತು ಸರ್ವೇ ಸುವಿಕ್ರಾಂತಾ ದೈತೇಯಾಬಲಶಾಲಿನಃ । ನಾನಾಪ್ರಹರಣಾಸ್ತತ್ರ ಪ್ರಹೃಷ್ಟಾ ಯುದ್ಧದುರ್ಮದಾಃ ॥ ೭ ॥ ಶೂಲೈಸ್ತ್ರಿಶೂಲೈಃ ಕುಲಿಶೈಃಪಟ್ಟಸಾಸಿಪರಶ್ವಧೈಃ । ಅನ್ಯೋನ್ಯಂ ಬಿಭಿದುಃ ಕ್ರುದ್ಧಾ ರಾಕ್ಷಸಾದಾನವಾಸ್ತಥಾ ॥ ೮ ॥ ತೇಷಾಂ ತು ಯುಧ್ಯಮಾನಾನಾಂ ಸಾಗ್ರಃ ಸಂವತ್ಸರೋ ಗತಃ । ಚ ಚಾನ್ಯತರಯೋಸ್ತತ್ರ ವಿಜಯೋ ವಾಕ್ಷಯೋಽಪಿ ವಾ ॥ ೯ ॥ ತತಃ ಪಿತಾಮಹಸ್ತತ್ರತ್ರೈಲೋಕ್ಯಗತಿರವ್ಯಯಃ । ಆಜಗಾಮ ದ್ರುತಂ ದೇವೋವಿಮಾನವರಮಾಸ್ಥಿತಃ ॥ ೧೦ ॥ ನಿವಾತಕವಚಾನಾಂ ತು ನಿವಾರ್ಯ ರಣಕರ್ಮ ತತ್​ । ವೃದ್ಧಃ ಪಿತಾಮಹೋ ವಾಕ್ಯಮುವಾಚವಿದಿತಾರ್ಥವತ್​ ॥ ೧೧ ॥ ನ ಹ್ಯಯಂ ರಾವಣೋ ಯುದ್ಧೇಶಕ್ಯೋ ಜೇತುಂ ಸುರಾಸುರೈಃ । ನ ಭವಂತಃ ಕ್ಷಯಂ ನೇತುಮಪಿಸಾಮರದಾನವೈಃ ॥ ೧೨ ॥ ರಾಕ್ಷಸಸ್ಯ ಸಖಿತ್ವಂ ಚ ಭವದ್ಭಿಃ ಸಹರೋಚತೇ ।ಅವಿಭಕ್ತಾಶ್ಚ ಸರ್ವಾರ್ಥಾಃ ಸುಹೃದಾಂ ನಾತ್ರಸಂಶಯಃ ॥ ೧೩ ॥ ತತೋಽಗ್ನಿಸಾಕ್ಷಿಕಂ ಸಖ್ಯಂಕೃತವಾಂಸ್ತತ್ರ ರಾವಣಃ । ನಿವಾತಕವಚೈಃ ಸಾರ್ಧಂಪ್ರೀತಿಮಾನಭವತ್ತದಾ ॥ ೧೪ ॥ ಅರ್ಚಿತಸ್ತೈರ್ಯಥಾನ್ಯಾಯಂಸಂವತ್ಸರಮಥೋಷಿತಃ । ಸ್ವಪುರಾನ್ನಿರ್ವಿಶೇಷಂ ಚ ಪ್ರಿಯಂಪ್ರಾಪ್ತೋ ದಶಾನನಃ ॥ ೧೫ ॥ ತತ್ರೋಪಧಾರ್ಯ ಮಾಯಾನಾಂ ಶತಮೇಕಂ ಸಮಾಪ್ತವಾನ್​ । ಸಲಿಲೇಂದ್ರಪುರಾನ್ವೇಷೀ ಭ್ರಮತಿ ಸ್ಮ ರಸಾತಲಮ್ ॥ ೧೬ ॥ ತತೋಽಶ್ಮನಗರಂ ನಾಮಕಾಲಕೇಯೈರಧಿಷ್ಠಿತಮ್ । ಗತ್ವಾತು ಕಾಲಕೇಯಾಂಶ್ಚ ಹತ್ವಾ ತತ್ರ ಬಲೋತ್ಕಟಾನ್​ ॥ ೧೭ ॥ ಶೂರ್ಪಣಖ್ಯಾಶ್ಚ ಭರ್ತಾರಮಸಿನಾಪ್ರಾಚ್ಛಿನತ್ತದಾ । ಶ್ಯಾಲಂ ಚ ಬಲವಂತಂ ಚ ವಿದ್ಯುಜ್ಜಿಹ್ವಂಬಲೋತ್ಕಟಮ್ ॥ ೧೮ ॥ ಜಿಹ್ವಯಾ ಸಂಲಿಹಂತಂ ಚ ರಾಕ್ಷಸಂಸಮರೇ ತಥಾ । ತಂ ವಿಜಿತ್ಯ ಮುಹೂರ್ತೇನ ಜಘ್ನೇ ದೈತ್ಯಾಂಶ್ಚತುಃಶತಮ್ ॥೧೯ ತತಃ ಪಾಂಡರಮೇಘಾಭಂ ಕೈಲಾಸಮಿವಭಾಸ್ವರಮ್ । ವರುಣಸ್ಯಾಲಯಂ ದಿವ್ಯಮಪಶ್ಯದ್ರಾಕ್ಷಸಾಧಿಪಃ ॥ ೨೦ ॥ ಕ್ಷರಂತೀಂ ಚ ಪಯಸ್ತತ್ರ ಸುರಭಿಂಗಾಮವಸ್ಥಿತಾಮ್ । ಯಸ್ಯಾಃ ಪಯೋಽಭಿನಿಷ್ಯಂದಾತ್​ಕ್ಷೀರೋದೋ ನಾಮ ಸಾಗರಃ ॥ ೨೧ ॥ ದದರ್ಶ ರಾವಣಸ್ತತ್ರಗೋವೃಷೇಂದ್ರವರಾರಣಿಮ್ । ಯಸ್ಮಾಚ್ಚಂದ್ರಃ ಪ್ರಭವತಿಶೀತರಶ್ಮಿರ್ನಿಶಾಕರಃ ॥ ೨೨ ॥ ಯಂ ಸಮಾಶ್ರಿತ್ಯ ಜೀವಂತಿ ಫೇನಪಾಃಪರಮರ್ಷಯಃ । ಅಮೃತಂ ಯತ್ರ ಚೋತ್ಪನ್ನಂ ಸ್ವಧಾಚ ಸ್ವಧಭೋಜಿನಾಮ್ ॥ ೨೩ ॥ ಯಾಂ ಬ್ರುವಂತಿ ನರಾ ಲೋಕೇ ಸುರಭಿಂನಾಮ ನಾಮತಃ । ಪ್ರದಕ್ಷಿಣಂ ತು ತಾಂ ಕೃತ್ವಾ ರಾವಣಃ ಪರಮಾದ್ಭುತಾಮ್ ॥ ೨೪ ॥ ಪ್ರವಿವೇಶ ಮಹಾಘೋರಂ ಗುಪ್ತಂಬಹುವಿಧೈರ್ಬಲೈಃ । ತೋಯಧಾರಾಶತಾಕೀರ್ಣಂಶಾರದಾಭ್ರನಿಭಂ ತದಾ ॥ ೨೫ ॥ ನಿತ್ಯಪ್ರಹೃಷ್ಟಂ ದದೃಶೇ ವರುಣಸ್ಯ ಗೃಹೋತ್ತಮಮ್ । ತತೋ ಹತ್ವಾ ಬಲಾಧ್ಯಕ್ಷಾನ್​ ಸಮರೇತೈಶ್ಚ ತಾಡಿತಃ ॥ ೨೬ ॥ ಅಬ್ರವೀಚ್ಚ ತತೋ ಯೋಧಾನ್​ ರಾಜಾಶೀಘ್ರಂ ನಿವೇದ್ಯತಾಮ್ । ಯುದ್ಧಾರ್ಥೀ ರಾವಣಃ ಪ್ರಾಪ್ತಸ್ತಸ್ಯ ಯುದ್ಧಂ ಪ್ರದೀಯತಾಮ್ ॥ ೨೭ ॥ ವದ ವಾ ನ ಭಯಂ ತೇಽಸ್ತಿ ನಿರ್ಜಿತೋಽಸ್ಮೀತಿ ಸಾಂಜಲಿಃ । ಏತಸ್ಮಿನ್ನಂತರೇ ಕ್ರುದ್ಧಾ ವರುಣಸ್ಯಮಹಾತ್ಮನಃ ॥ ೨೮ ॥ ಪುತ್ರಾಃ ಪೌತ್ರಾಶ್ಚ ನಿಷ್ಕ್ರಾಮನ್​ ಗೌಶ್ಚಪುಷ್ಕರ ಏವ ಚ । ತೇ ತು ವೀರ್ಯಗುಣೋಪೇತಾ ಬಲೈಃ ಪರಿವೃತಾಃ ಸ್ವಕೈಃ ॥ ೨೯ ॥ ಯುಕ್ತ್ವಾ ರಥಾನ್​ಕಾಮಗಮಾನುದ್ಯದ್ಭಾಸ್ಕರವರ್ಚಸಃ । ತತೋ ಯುದ್ಧಂ ಸಮಭವದ್ದಾರುಣಂರೋಮಹರ್ಷಣಮ್ ॥ ೩೦ ॥ ಸಲಿಲೇಂದ್ರಸ್ಯ ಪುತ್ರಾಣಾಂ ರಾವಣಸ್ಯ ಚಧೀಮತಃ । ಅಮಾತ್ಯೈಶ್ಚ ಮಹಾವೀರ್ಯೈರ್ದಶಗ್ರೀವಸ್ಯ ರಕ್ಷಸಃ ॥ ೩೧ ॥ ದಾರುಣಂ ತದ್ಬಲಂ ಕೃತ್ಸ್ನಂ ಕ್ಷಣೇನ ವಿನಿಪಾತಿತಮ್ । ಸಮೀಕ್ಷ್ಯ ಸ್ವಬಲಂ ಸಂಖ್ಯೇ ವರುಣಸ್ಯ ಸುತಾಸ್ತದಾ ॥ ೩೨ ॥ ಅರ್ದಿತಾಃ ಶರಜಾಲೇನ ನಿವೃತ್ತಾ ರಣಕರ್ಮಣಃ। ಮಹೀತಲಗತಾಸ್ತೇ ತು ರಾವಣಂ ದೃಶ್ಯ ಪುಷ್ಪಕೇ ॥ ೩೩ ॥ ಆಕಾಶಮಾಶ ವಿವಿಶುಃ ಸ್ಯಂದನೈಃಶೀಘ್ರಗಾಮಿಭಿಃ । ಮಹದಾಸೀತ್ತತಸ್ತೇಷಾಂ ತುಲ್ಯಸ್ಥಾನಮವಾಪ್ಯ ತತ್​ ॥೩೪ ಆಕಾಶಯುದ್ಧಂ ತುಮುಲಂ ದೇವದಾನವಯೋರಿವ । ತತಸ್ತೇ ರಾವಣಂ ಯುದ್ಧೇ ಶರೈಃಪಾವಕಸಂನಿಭೈಃ ॥ ೩೫ ॥ ವಿಮುಖೀಕೃತ್ಯ ಸಂತುಷ್ಟಾ ವಿನೇದುರ್ವಿವಿಧಾನ್​ ರವಾನ್​ । ತತೋ ಮಹೋದರಃ ಕ್ರುದ್ಧೋರಾಜಾನಂ ದೃಶ್ಯ ಧರ್ಷಿತಮ್ ॥ ೩೬ ॥ ತ್ಯಕ್ತ್ವಾ ಮೃತ್ಯುಭಯಂ ವೀರೋಯುದ್ಧಕಾಂಕ್ಷೀ ವ್ಯಲೋಕಯತ್​ । ತೇನ ತೇ ದಾರುಣಾ ಯುದ್ಧೇ ಕಾಮಗಾಃ ಪವನೋಪಮಾ ॥ ೩೭ ॥ ಮಹೋದರೇಣ ಗದಯಾ ಹತಾ ವೈಪ್ರಯಯುಃ ಕ್ಷಿತಿಮ್ । ತೇಷಾಂ ವರುಣಪುತ್ರಾಣಾಂ ಹತ್ವಾಯೋಧಾನ್​ ಹಯಾನ್​ ಶತಾನ್​ ॥ ೩೮ ॥ ಮುಮೋಚಾಶು ಮಹಾನಾದಂ ವಿರಥಾನ್​ಪ್ರೇಕ್ಷ್ಯತಾನ್​ ಸ್ಥಿತಾನ್​ । ತೇ ತು ತೇಷಾಂ ರಥಾಃ ಸಾಶ್ವಾಃ ಸಹಸಾರಥಿಭಿರ್ಹತೈಃ ॥ ೩೯ ॥ ಮಹೋದರೇಣ ನಿಹತಾಃ ಪತಿತಾಃ ಪೃಥಿವೀತಲೇ । ತೇ ತು ತ್ಯಕ್ತ್ವಾ ರಥಾನ್​ ಪುತ್ರಾವರುಣಸ್ಯ ಮಹಾತ್ಮನಃ ॥ ೪೦ ॥ ಆಕಾಶೇ ವಿಷ್ಠಿತಾಃ ಶೂರಾಃ ಸ್ವಪ್ರಭಾವಾನ್ನವಿವ್ಯಥುಃ । ಧನೂಂಷಿ ಕೃತ್ವಾ ಸಜ್ಜಾನಿ ವಿನಿರ್ಭಿದ್ಯ ಮಹೋದರಮ್ ॥ ೪೧ ॥ ರಾವಣಂ ಸಮರೇ ಕ್ರುದ್ಧಾಃ ಸಹಿತಾಃಸಮಭಿದ್ರವನ್​ । ಸಾಯಕೈಶ್ಚಾಪವಿಭ್ರಷ್ಟೈರ್ವ್ರಜ್ರಕಲ್ಪೈಃ ಸುದಾರುಣೈಃ ॥ ೪೨ ॥ ದಾರಯಂತಿ ಸ್ಮ ಸಂಕ್ರುದ್ಧಾ ಮೇಘಾ ಇವಮಹಾಗಿರಿಮ್ । ತತಃ ಕ್ರುದ್ಧೋ ದಶಗ್ರೀವಃ ಕಾಲಾಗ್ನಿರಿವನಿರ್ಗತಃ ॥ ೪೩ ॥ ಶರವರ್ಷೈರ್ಮಹಾಘೋರೈಸ್ತೇಷಾಂಮರ್ಮಸ್ವತಾಡಯತ್​ । ತತಸ್ತೇನೈವ ಸಹಸಾ ಸೀದಂತಿ ಸ್ಮ ಪದಾತಯಃ ॥ ೪೪ ॥ ಮುಸಲಾನಿ ವಿಚಿತ್ರಾಣಿ ತತೋ ಭಲ್ಲಶತಾನಿ ಚ। ಪಟ್ಟಸಾಂಶ್ಚೈವ ಶಕ್ತೀಶ್ಚಶತಘ್ನೀತೋಮರಾಂಸ್ತಥಾ ॥ ೪೫ ॥ ಪಾತಯಾಮಾಸ ದುರ್ಧರ್ಷಸ್ತೇಷಾಮುಪರಿವಿಷ್ಠಿತಃ । ಅಪವಿದ್ಧಾಸ್ತು ತೇ ವೀರಾ ವಿನಿಷ್ಪೇತುಃ ಪದಾತಯಃ ॥ ೪೬ ॥ ಮಹಾಕಂಪಮಿವಾಸಾದ್ಯ ಕುಂಜರಾಃ ಷಷ್ಠಿಹಾಯನಾಃ । ಸೀದಮಾನಾನ್​ ಸುತಾನ್​ ದೃಷ್ಟ್ವಾ ವಿಹ್ವಲಾನ್​ಸುಮಹೌಜಸಃ ॥ ೪೭ ॥ ನನಾದ ರಾವಣೋಹರ್ಷಾನ್ಮಾಹಾನಂಬುಧರೋ ಯಥಾ । ತತೋ ರಕ್ಷೋ ಮಹಾನಾದಾನ್​ ಮುಕ್ತ್ವಾಹಂತಿ ಸ್ಮ ವಾರುಣಾನ್​ ॥ ೪೮ ॥ ನಾನಾಪ್ರಹರಣೋಪೇತೈರ್ಧಾರಾಪಾತೈರಿವಾಂಬುದಃ । ತತಸ್ತೇ ವಿಮುಖಾಃ ಸರ್ವೇ ಪತಿತಾಧರಣೀತಲೇ ॥ ೪೯ ॥ ರಣಾನ್​ ಸ್ವಪುರುಷೈ ಶೀಘ್ರಂಗೃಹಾಣ್ಯೇವ ಪ್ರವೇಶಿತಾಃ । ತಾನಬ್ರವೀತ್ತತೋ ರಕ್ಷೋ ವರುಣಾಯನಿವೇದ್ಯತಾಮ್ ॥ ೫೦ ॥ ರಾವಣಂ ತ್ವಬ್ರವೀನ್ಮಂತ್ರೀ ಪ್ರಭಾಸೋನಾಮ ವಾರುಣಃ । ಗತಃ ಖಲು ಮಹಾರಾಜೋ ಬ್ರಹ್ಮಲೋಕಂಜಲೇಶ್ವರಃ ॥ ೫೧ ॥ ಗಾಂಧರ್ವಂ ವರುಣಃ ಶ್ರೋತುಂ ಯಂತ್ವಮಾಹ್ವಯಸೇ ಯುಧಿ । ತತ್​ ಕಿಂ ತವ ವೃಥಾ ವೀರ ಪರಿಶ್ರಮ್ಯ ಗತೇ ನೃಪೇ ॥ ೫೨ ॥ ಯೇ ತು ಸನ್ನಿಹಿತಾ ವೀರಾಃ ಕುಮಾರಾಸ್ತೇಪರಾಜಿತಾಃ । ರಾಕ್ಷಸೇಂದ್ರಸ್ತು ತಚ್ಛ್ರುತ್ವಾ ನಾಮವಿಶ್ರಾವ್ಯ ಚಾತ್ಮನಃ ॥ ೫೩ ॥ ಹರ್ಷಾನ್ನಾದಂ ವಿಮುಂಚನ್​ ವೈ ನಿಷ್ಕ್ರಾಂತೋವರುಣಾಲಯಾತ್​ । ಆಗತಸ್ತು ಪಥಾ ಯೇನ ತೇನೈವವಿನಿವೃತ್ಯ ಸಃ ॥ ೫೪ ॥ ಲಂಕಾಮಭಿಮುಖೋ ರಕ್ಷೋನಭಃಸ್ಥಲಗತೋ ಯಯೌ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯೋವಿಂಶಃ ಸರ್ಗಃ ಉತ್ತರಕಾಂಡಃ 