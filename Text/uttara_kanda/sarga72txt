ದ್ವಿಸಪ್ತತಿತಮಃ ಸರ್ಗಃ - ಶತ್ರುಘ್ನರಾಮಸಮಾಗಮಃ ತಂ ಶಯಾನಂ ನರವ್ಯಾಘ್ರಂ ನಿದ್ರಾನಾಭ್ಯಾಗಮತ್ತದಾ । ಚಿಂತಯಂತಮನೇಕಾರ್ಥಂ ರಾಮಗೀತಮನುತ್ತಮಮ್ ॥ ತಸ್ಯ ಶಬ್ದಂ ಸುಮಧುರಂತಂತ್ರೀಲಯಸಮನ್ವಿತಮ್ । ಶ್ರುತ್ವಾ ರಾತ್ರಿರ್ಜಗಾಮಾಶುಶತ್ರುಘ್ನಸ್ಯ ಮಹಾತ್ಮನಃ ॥ ೨ ॥ ತಸ್ಯಾಂ ನಿಶಾಯಾಂ ವ್ಯುಷ್ಟಾಯಾಂ ಕೃತ್ವಾಪೌರ್ವಾಹ್ಣಿಕಂ ಕ್ರಮಮ್ । ಉವಾಚ ಪ್ರಾಂಜಲಿರ್ವಾಕ್ಯಂ ಶತ್ರುಘ್ನೋ ಮುನಿಪುಂಗವಮ್ ॥ ೩ ॥ ಭಗವನ್​ ದ್ರಷ್ಟುಮಿಚ್ಛಾಮಿ ರಾಘವಂರಘುನಂದನಮ್ । ತ್ವಯಾನುಜ್ಞಾತಮಿಚ್ಛಾಮಿ ಸಹೈಭಿಃಸಂಶಿತವ್ರತೈಃ ॥ ೪ ॥ ಇತ್ಯೇವಂವಾದಿನಂ ತಂ ತು ಶತ್ರುಘ್ನಂ ಶತ್ರುತಾಪನಮ್ । ವಾಲ್ಮೀಕಿಃ ಸಂಪರಿಷ್ವಜ್ಯ ವಿಸಸರ್ಜ ಚರಾಘವಮ್ ॥ ೫ ॥ ಸೋಽಭಿವಾದ್ಯ ಮುನಿಶ್ರೇಷ್ಠಂರಥಮಾರುಹ್ಯ ಸುಪ್ರಭಮ್ । ಅಯೋಧ್ಯಾಮಗಮತ್ತೂರ್ಣಂ ರಾಘವೋತ್ಸುಕದರ್ಶನಃ ॥ ಸ ಪ್ರವಿಷ್ಟಃ ಪುರೀಂ ರಮ್ಯಾಂಶ್ರೀಮಾನಿಕ್ಷ್ವಾಕುನಂದನಃ । ಪ್ರವಿವೇಶ ಮಹಾಬಾಹುರ್ಯತ್ರ ರಾಮೋಮಹಾದ್ಯುತಿಃ ॥ ೭ ॥ ಸ ರಾಮಂ ಮಂತ್ರಿಮಧ್ಯಸ್ಥಂಪೂರ್ಣಚಂದ್ರನಿಭಾನನಮ್ । ಪಶ್ಯನ್ನಮರಮಧ್ಯಸ್ಥಂಸಹಸ್ರಶಯನಂ ಯಥಾ ॥ ಅಭಿವಾದ್ಯ ಮಹಾತ್ಮಾನಂ ಜ್ವಲಂತಮಿವ ತೇಜಸಾ । ಉವಾಚ ಪ್ರಾಂಜಲಿರ್ವಾಕ್ಯಂ ರಾಮಂಸತ್ಯಪರಾಕ್ರಮಮ್ ॥ ೯ ॥ ಯಥಾಜ್ಞಪ್ತಂ ಮಹಾರಾಜ ಸರ್ವಂ ತತ್​ಕೃತವಾನಹಮ್ । ಹತಃ ಸ ಲವಣಃ ಪಾಪಃ ಪುರೀ ಚಾಸ್ಯ ನಿವೇಶಿತಾ॥ ೧೦ ॥ ದ್ವಾದಶೈತಾನಿ ವರ್ಷಾಣಿ ತ್ವಾಂ ವಿನಾರಘುನಂದನ । ನೋತ್ಸಯಹೇಯಮಹಂ ವಸ್ತುಂತ್ವಯಾ ವಿರಹಿತೋ ನೃಪ ॥ ೧೧ ॥ ಸ ಮೇ ಪ್ರಸಾದಂ ಕಾಕುತ್ಸ್ಥ ಕರುಷ್ವಾಮಿತವಿಕ್ರಮ । ಮಾತೃಹೀನೋ ಯಥಾ ವತ್ಸೋ ನ ಚಿರಂಪ್ರವಸಾಮ್ಯಹಮ್ ॥ ೧೨ ॥ ಏವಂ ಬ್ರುವಾಣಂ ಶತ್ರುಘ್ನಂಪರಿಷ್ವಜ್ಯೇದಮಬ್ರವೀತ್​ । ಮಾ ವಿಷಾದಂ ಕೃಥಾಃ ಶೂರ ನೈತತ್​ಕ್ಷತ್ತ್ರಿಯಚೇಷ್ಟಿತಮ್ ॥ ೧೩ ॥ ನಾವಸೀದಂತಿ ರಾಜಾನೋ ವಿಪ್ರವಾಸೇಷುರಾಘವ । ಪ್ರಜಾ ನಃ ಪರಿಪಾಲ್ಯಾ ಹಿ ಕ್ಷತ್ತ್ರಧರ್ಮೇಣರಾಘವ ॥ ೧೪ ॥ ಕಾಲೇ ಕಾಲೇ ಚ ಮಾಂ ವೀರಹ್ಯಯೋಧ್ಯಾಮವಲೋಕಿತುಮ್ । ಆಗಚ್ಛ ತ್ವಂ ನರಶ್ರೇಷ್ಠ ಗಂತಾಸಿ ಚಪುರಂ ತವ ॥ ೧೫ ॥ ಮಮಾಪಿ ತ್ವಂ ಸುದಯಿತಃ ಪ್ರಾಣೈರಪಿ ನಸಂಶಯಃ । ಅವಶ್ಯಂ ಕರಣೀಯಂ ಚ ರಾಜ್ಯಸ್ಯ ಪರಿಪಾಲನಮ್ ॥ ೧೬ ॥ ತಸ್ಮಾತ್ತ್ವಂ ವತ್ಸ ಕಾಕುತ್ಸ್ಥ ಸಪ್ತರಾತ್ರಮಿಹಾವಸ । ಊರ್ಧ್ವಂ ಗಂತಾಸಿ ಮಧುರಾಂಸಭೃತ್ಯಬಲವಾಹನಃ ॥ ೧೭ ॥ ರಾಮಸ್ಯೈತದ್ವಚಃ ಶ್ರುತ್ವಾಧರ್ಮಯುಕ್ತಂ ಮನೋಗತಮ್ । ಶತ್ರುಘ್ನೋ ದೀನಯಾ ವಾಚಾ ಬಾಢಮಿತ್ಯೇವ ಚಾಬ್ರವೀತ್​ ॥ ೧೮ ॥ ಸಪ್ತರಾತ್ರಂ ಚ ಕಾಕುತ್ಸ್ಥೋರಾಘವಸ್ಯ ಯಥಾಜ್ಞಯಾ । ಉಷ್ಯ ತತ್ರ ಮಹೇಷ್ವಾಸೋಗಮನಾಯೋಪಚಕ್ರಮೇ ॥ ೧೯ ॥ ಆಮಂತ್ರ್ಯ ತು ಮಹಾತ್ಮಾನಂ ರಾಮಂಸತ್ಯಪರಾಕ್ರಮಮ್ । ಭರತಂ ಲಕ್ಷ್ಮಣಂ ಚೈವಮಹಾರಥಮುಪಾರುಹತ್​ ॥ ೨೦ ॥ ದೂರಮಾಭ್ಯಾಮನುಗತೋಲಕ್ಷ್ಮಣೇನ ಮಹಾತ್ಮನಾ । ಭರತೇನ ಚ ಶತ್ರುಘ್ನೋ ಜಗಾಮಾಶುಪುರಂ ತತಃ ॥ ೨೧ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಸಪ್ತತಿತಮಃಸರ್ಗಃ ಉತ್ತರಕಾಂಡಃ 