ಪಂಚವಿಂಶಃ ಸರ್ಗಃ - ಮಧುವಧವಾರಣಮ್ ಸ ತು ದತ್ವಾ ದಶಗ್ರೀವೋ ವನಂಘೋರಂ ಖರಸ್ಯ ತತ್​ । ಭಗಿನೀಂ ಚ ಸಮಾಶ್ವಾಸ್ಯ ಹೃಷ್ಟಃ ಸ್ವಸ್ಥತರೋಽಭವತ್​ ॥ ೧ ॥ ತತೋ ನಿಕುಂಭಿಲಾ ನಾಮ ಲಂಕೋಪವನಮುತ್ತಮಮ್ । ತದ್ರಾಕ್ಷಸೇಂದ್ರೋ ಬಲವಾನ್​ ಪ್ರವಿವೇಶಸಹಾನುಗಃ ॥ ೨ ॥ ತತೋ ಯೂಪಶತಾಕೀರ್ಣಂಸೌಮ್ಯಚೈತ್ಯೋಪಶೋಭಿತಮ್ । ದದರ್ಶ ವಿಷ್ಠಿತಂ ಯಜ್ಞಂ ಶ್ರಿಯಾಸಂಪ್ರಜ್ವಲನ್ನಿವ ॥ ೩ ॥ ತತಃ ಕೃಷ್ಣಾಜಿನಧರಂಕಮಂಡಲುಶಿಖಾಧ್ವಜಮ್ । ದದರ್ಶ ಸ್ವಸುತಂ ತತ್ರ ಮೇಘನಾದಂಭಯಾವಹಮ್ ॥ ೪ ॥ ತಂ ಸಮಾಸಾದ್ಯ ಲಂಕೇಶಃ ಪರಿಷ್ವಜ್ಯಾಥಬಾಹುಭಿಃ । ಅಬ್ರವೀತ್​ ಕಿಮಿದಂ ವತ್ಸ ವರ್ತಸೇ ಬ್ರೂಹಿತತ್ತ್ವತಃ ॥ ೫ ॥ ಉಶನಾ ತ್ವಬ್ರವೀತ್ತತ್ರ ಯಜ್ಞ ಸಂಪತ್ಸಮೃದ್ಧಯೇ । ರಾವಣಂ ರಾಕ್ಷಸಶ್ರೇಷ್ಠಂ ದ್ವಿಜಶ್ರೇಷ್ಠೋಮಹಾತಪಾಃ ॥ ೬ ॥ ಅಹಮಾಖ್ಯಾಮಿ ತೇ ರಾಜನ್​ ಶ್ರೂಯತಾಂಸರ್ವಮೇವ ತತ್​ । ಯಜ್ಞಾಸ್ತೇ ಸಪ್ತ ಪುತ್ರೇಣ ಪ್ರಾಪ್ತಾಃ ಸುಬಹುವಿಸ್ತರಾಃ ॥ ೭ ॥ ಅಗ್ನಿಷ್ಟೋಮೋಽಶ್ವಮೇಧಶ್ಚ ಯಜ್ಞೋ ಬಹುಸುವರ್ಣಕಃ । ರಾಜಸೂಯಸ್ತಥಾ ಯಜ್ಞೋಗೋಮೇಧೋ ವೈಷ್ಣವಸ್ತಥಾ ॥ ೮ ॥ ಮಾಹೇಶ್ವರೇ ಪ್ರವೃತ್ತೇ ತು ಯಜ್ಞೇಪುಂಭಿಃ ಸುದುರ್ಲಭೇ । ವರಾಂಸ್ತೇ ಲಬ್ಧವಾನ್​ ಪುತ್ರಃ ಸಾಕ್ಷಾತ್​ಪಶುಪತೇರಿಹ ॥ ೯ ॥ ಕಾಮಗಂ ಸ್ಯಂದನಂದಿವ್ಯಮಂತರಿಕ್ಷಚರಂ ಧ್ರುವಮ್ । ಮಾಯಾಂ ಚ ತಾಮಸೀಂ ನಾಮ ಯಯಾ ಸಂಪದ್ಯತೇ ತಮಃ ॥ ೧೦ ॥ ಏತಯಾ ಕಿಲ ಸಂಗ್ರಾಮೇ ಮಾಯಯಾರಾಕ್ಷಸೇಶ್ವರ । ಪ್ರಯುಕ್ತಯಾ ಗತಿಃ ಶಕ್ಯಾ ನ ಹಿ ಜ್ಞಾತುಂ ಸುರಾಸುರೈಃ ॥ ೧೧ ॥ ಅಕ್ಷಯಾವಿಷುಧೀ ಬಾಣೈಶ್ಚಾಪಂ ಚಾಪಿಸುದುರ್ಜಯಮ್ । ಅಸ್ತ್ರಂ ಚ ಬಲವದ್ರಾಜನ್​ಶತ್ರುವಿಧ್ವಂಸನಂರಣೇ ॥ ೧೨ ॥ ಏತಾನ್​ ಸರ್ವಾನ್​ ವರಾನ್​ಲಬ್ಧ್ವಾಪುತ್ರಸ್ತೇಽಯಂ ದಶಾನನ । ಅದ್ಯ ಯಜ್ಞಸಮಾಪ್ತೌ ಚ ತ್ವಾಂ ದಿದೃಕ್ಷುಃ ಸ್ಥಿತೋ ಹ್ಯಹಮ್ ॥ ೧೩ ॥ ತತೋಽಬ್ರವೀದ್ದಶಗ್ರೀವೋ ನಶೋಭನಮಿದಂ ಕೃತಮ್ । ಪೂಜಿತಾಃ ಶತ್ರವೋಯಸ್ಮಾದ್​ದ್ರವ್ಯೈರಿಂದ್ರಪುರೋಗಮಾಃ ॥ ೧೪ ॥ ಏಹೀದಾನೀಂ ಕೃತಂ ವಿದ್ಧಿ ಸುಕೃತಂ ತನ್ನಸಂಶಯಃ । ಆಗಚ್ಛ ಸೌಮ್ಯ ಗಚ್ಛಾಮ ಸ್ವಮೇವಭವನಂ ಪ್ರತಿ ॥ ೧೫ ॥ ತತೋ ಗತ್ವಾ ದಶಗ್ರೀವಃ ಸಪುತ್ರಃ ಸವಿಭೀಷಣಃ । ಸ್ತ್ರಿಯೋಽವತಾರಯಾಮಾಸ ಸರ್ವಾಸ್ತಾ ಬಾಷ್ಪಗದ್ಗದಾಃ ॥ ೧೬ ॥ ಲಕ್ಷಿಣ್ಯೋ ರತ್ನಭೂತಾಶ್ಚದೇವದಾನವರಕ್ಷಸಾಮ್ । ತಸ್ಯ ತಾಸು ಮತಿಂ ಜ್ಞಾತ್ವಾ ಧರ್ಮಾತ್ಮಾ ವಾಕ್ಯಮಬ್ರವೀತ್​ ॥ ೧೭ ॥ ಈದೃಶೈಸ್ತ್ವಂಸಮಾಚಾರೈರ್ಯಶೋರ್ಽಥಕುಲನಾಶನೈ ಃ । ಧರ್ಷಣಂ ಜ್ಞಾತಿನಾಂ ಜ್ಞಾತ್ವಾ ಸ್ವಮತೇನವಿಷೇಷ್ಟಸೇ ॥ ೧೮ ॥ ಜ್ಞಾತೀಂಸ್ತಾನ್​ಧರ್ಷಯಿತ್ವೇಮಾಸ್ತ್ವಯಾನೀತಾಃ ಪರಾಂಗನಾಃ । ತ್ವಾಮತಿಕ್ರಮ್ಯ ಮಧುನಾ ರಾಜನ್​ಕುಂಭೀನಸೀ ಹೃತಾ ॥ ೧೯ ॥ ರಾವಣಸ್ತ್ವಬ್ರವೀದ್ವಾಕ್ಯಂ ನಾವಗಚ್ಛಾಮಿ ಕಿಂನ್ವಿದಮ್ ।ಕೋಽಯಂ ಯಸ್ತು ತ್ವಯಾಖ್ಯಾತೋಮಧುರಿತ್ಯೇವ ನಾಮತಃ ॥ ೨೦ ॥ ವಿಭೀಷಣಸ್ತು ಸಂಕ್ರುದ್ಧೋ ಭ್ರಾತರಂವಾಕ್ಯಮಬ್ರವೀತ್​ । ಶ್ರೂಯತಾಮಸ್ಯ ಪಾಪಸ್ಯ ಕರ್ಮಣಃ ಫಲಮಾಗತಮ್ ॥ ೨೧ ॥ ಮಾತಾಮಹಸ್ಯ ಯೋಽಸ್ಮಾಕಂ ಜ್ಯೇಷ್ಠೋ ಭ್ರಾತಾ ಸುಮಾಲಿನಃ । ಮಾಲ್ಯವಾನಿತಿ ವಿಖ್ಯಾತೋ ವೃದ್ಧಃ ಪ್ರಾಜ್ಞೋ ನಿಶಾಚರಃ ॥ ೨೨ ॥ ಪಿತಾ ಜ್ಯೇಷ್ಠೋ ಜನನ್ಯಾ ನೋ ಹ್ಯಸ್ಮಾಕಂಚಾರ್ಯಕೋಽಭವತ್​ । ತಸ್ಯ ಕುಂಭೀನಸೀ ನಾಮದುಹಿತುರ್ದುಹಿತಾಭವತ್​ ॥ ೨೩ ॥ ಮಾತೃಷ್ವಸರಥಾಸ್ಮಾಕಂ ಸಾ ಚಕನ್ಯಾನಲೋದ್ಭವಾ । ಭವತ್ಯಸ್ಮಾಕಮೇವೈಷಾ ಭ್ರಾತೄಣಾಂಧರ್ಮತಃ ಸ್ವಸಾ ॥ ೨೪ ॥ ಸಾ ಹೃತಾ ಮಧುನಾ ರಾಜನ್​ ರಾಕ್ಷಸೇನಬಲೀಯಸಾ । ಯಜ್ಞಪ್ರವೃತ್ತೇ ಪುತ್ರೇ ತು ಮಯಿ ಚಾಂತರ್ಜಲೋಷಿತೇ ॥ ೨೫ ॥ ಕುಂಭಕರ್ಣೇ ಮಹಾರಾಜನಿದ್ರಾಮನುಭವತ್ಯಥ । ನಿಹತ್ಯ ರಾಕ್ಷಸಶ್ರೇಷ್ಠಾನಮಾತ್ಯಾನಿಹಸಂಮತಾನ್​ ॥ ೨೬ ॥ ಧರ್ಷಯಿತ್ವಾ ಹೃತಾ ಸಾ ತುಗುಪ್ತಾಪ್ಯಂತಃಪುರೇ ತವ । ಶ್ರುತ್ವಾಪಿ ತನ್ಮಹಾರಾಜ ಕ್ಷಾಂತಮೇವಹತೋ ನ ಸಃ ॥ ೨೭ ॥ ಯಸ್ಮಾದವಶ್ಯಂ ದಾತವ್ಯಾ ಕನ್ಯಾ ಭರ್ತೆ್ರÃಹಿ ಭ್ರಾತೃಭಿಃ । ತದೇತತ್​ ಕರ್ಮಣೋ ಹ್ಯಸ್ಯ ಫಲಂಪಾಪಸ್ಯ ದುರ್ಮತೇ ॥ ೨೮ ॥ ಅಸ್ಮಿನ್ನೇವಾಭಿಸಂಪ್ರಾಪ್ತಂ ಲೋಕೇವಿದಿತಮಸ್ತು ತೇ । ವಿಭೀಷಣವಚಃ ಶ್ರುತ್ವಾ ರಾಕ್ಷಸೇಂದ್ರಃ ಸ ರಾವಣಃ ॥ ೨೯ ॥ ದೌರಾತ್ಮ್ಯೇನಾತ್ಮನೋದ್ಧೂತಸ್ತಪ್ತಾಂಭಾಇವ ಸಾಗರಃ । ತತೋಽಬ್ರವೀದ್ದಶಗ್ರೀವಃ ಕ್ರುದ್ಧಃ ಸಂರಕ್ತಲೋಚನಃ ॥ ೩೦ ॥ ಕಲ್ಪ್ಯತಾಂ ಮೇ ರಥಃ ಶೀಘ್ರಂ ಶೂರಾಃ ಸಜ್ಜೀಭವಂತು ನಃ । ಭ್ರಾತಾ ಮೇ ಕುಂಭಕರ್ಣಶ್ಚ ಯೇ ಚ ಮುಖ್ಯಾ ನಿಶಾಚರಾಃ ॥ ೩೧ ॥ ವಾಹನಾನ್ಯಧಿರೋಹಂತುನಾನಾಪ್ರಹರಣಾಯುಧಾಃ । ಅದ್ಯ ತಂ ಸಮರೇ ಹತ್ವಾ ಮಧುಂರಾವಣನಿರ್ಭಯಮ್ ॥ ೩೨ ॥ ಸುರಲೋಕಂ ಗಮಿಷ್ಯಾಮಿಯುದ್ಧಾಕಾಂಕ್ಷೀ ಸುಹೃದ್ವೃತಃ । ಅಕ್ಷೌಹಿಣೀಸಹಸ್ರಾಣಿ ಚತ್ವಾರ್ಯಗ್ರ್ಯಾಣಿರಕ್ಷಸಾಮ್ ॥ ೩೩ ॥ ನಾನಾಪ್ರಹರಣಾನ್ಯಾಶುನಿರ್ಯಯುರ್ಯುದ್ಧ ಕಾಂಕ್ಷಿಣಾಮ್ । ಇಂದ್ರಜಿತ್ವಗ್ರಜಿತ್​ ಸೈನ್ಯಾತ್​ ಸೈನಿಕಾನ್​ಪರಿಗೃಹ್ಯ ಚ ॥ ೩೪ ॥ ಜಗಾಮ ರಾವಣೋ ಮಧ್ಯೇಕುಂಭಕರ್ಣಶ್ಚ ಪೃಷ್ಠತಃ । ವಿಭೀಷಣಶ್ಚ ಧರ್ಮಾತ್ಮಾ ಲಂಕಾಯಾಂಧರ್ಮಮಾಚರತ್​ ॥ ೩೫ ॥ ಶೇಷಾಃ ಸರ್ವೇ ಮಹಾಭಾಗಯುಯುರ್ಮಧುಪುರಂ ಪ್ರತಿ । ಖರೈರುಷ್ಟ್ರೆರ್ೈಹಯೈರ್ದೀಪ್ತೈಃಶಿಂಶುಮಾರೈರ್ಮಹೋರಗೈಃ ॥ ೩೬ ॥ ರಾಕ್ಷಸಾಃ ಪ್ರಯಯುಃ ಸರ್ವೇಕೃತ್ವಾಕಾಶಂ ನಿರಂತರಮ್ । ದೈತ್ಯಾಶ್ಚ ಶತಶಸ್ತತ್ರ ಕೃತವೈರಾಶ್ಚದೈವತೈಃ ॥ ೩೭ ॥ ರಾವಣಂ ಪ್ರೇಕ್ಷ್ಯ ಗಚ್ಛಂತಮನ್ವಗಚ್ಛನ್​ ಹಿ ಪೃಷ್ಠತಃ । ಸ ತು ಗತ್ವಾ ಮಧುಪುರಂ ಪ್ರವಿಶ್ಯ ಚದಶಾನನಃ ॥ ೩೮ ॥ ನ ದದರ್ಶ ಮಧುಂ ತತ್ರ ಭಗಿನೀಂ ತತ್ರ ದೃಷ್ಟವಾನ್​ । ಸಾ ಚ ಪ್ರಹ್ವಾಂಜಲಿರ್ಭೂತ್ವಾ ಶಿರಸಾ ಚರಣೌಗತಾ ॥ ೩೯ ॥ ತಸ್ಯ ರಾಕ್ಷಸರಾಜಸ್ಯ ತ್ರಸ್ತಾ ಕುಂಭೀನಸೀ ತದಾ । ತಾಂ ಸಮುತ್ಥಾಪಯಾಮಾಸ ನಭೇತವ್ಯಮಿತಿ ಬ್ರುವನ್​ ॥ ೪೦ ॥ ರಾವಣೋ ರಾಕ್ಷಸಶ್ರೇಷ್ಠಃ ಕಿಂ ಚಾಪಿಕರವಾಣಿ ತೇ । ಸಾಬ್ರವೀದ್ಯದಿ ಮೇ ರಾಜನ್​ ಪ್ರಸನ್ನಸ್ತ್ವಂಮಹಾಭುಜ ॥ ೪೧ ॥ ಭರ್ತಾರಂ ನ ಮಮೇಹಾದ್ಯ ಹಂತುಮರ್ಹಸಿಮಾನದ । ನ ಹೀದೃಶಂ ಭಯಂ ಕಿಂಚಿತ್​ಕುಲಸ್ತ್ರೀಣಾಮಿಹೋಚ್ಯತೇ ॥ ೪೨ ॥ ಭಯಾನಾಮಪಿ ಸರ್ವೇಷಾಂ ವೈಧವ್ಯಂವ್ಯಸನಂ ಮಹತ್​ । ಸತ್ಯವಾಗ್ಭವ ರಾಜೇಂದ್ರಮಾಮವೇಕ್ಷಸ್ವ ಯಾಚತೀಮ್ ॥ ೪೩ ॥ ತ್ವಯಾಪ್ಯುಕ್ತಂ ಮಹಾರಾಜ ನಭೇತವ್ಯಮಿತಿ ಸ್ವಯಮ್ । ರಾವಣಸ್ತ್ವಬ್ರವೀದ್ಧೃಷ್ಟಃ ಸ್ವಸಾರಂತತ್ರ ಸಂಸ್ಥಿತಾಮ್ ॥ ೪೪ ॥ ಕ್ವ ಚಾಸೌ ತವ ಭರ್ತಾ ವೈ ಮಮ ಶೀಘ್ರಂನಿವೇದ್ಯತಾಮ್ । ಸಹ ತೇನ ಗಮಿಷ್ಯಾಮಿ ಸುರಲೋಕಂಜಯಾಯ ಹಿ ॥ ೪೫ ॥ ತವ ಕಾರುಣ್ಯಸೌಹಾರ್ದಾನ್ನಿವೃತ್ತೋಽಸ್ಮಿ ಮಧೋರ್ವಧಾತ್​ । ಇತ್ಯುಕ್ತಾಸಾ ಸಮುತ್ಥಾಪ್ಯ ಪ್ರಸುಪ್ತಂತಂ ನಿಶಾಚರಮ್ ॥ ೪೬ ॥ ಅಬ್ರವೀತ್​ ಸಂಪ್ರಹೃಷ್ಟೇವ ರಾಕ್ಷಸೀ ಸಾಪತಿಂ ವಚಃ । ಏಷ ಪ್ರಾಪ್ತೋ ದಶಗ್ರೀವೋ ಮಮಭ್ರಾತಾ ಮಹಾಬಲಃ ॥ ೪೭ ॥ ಸುರಲೋಕಜಯಾಕಾಂಕ್ಷೀ ಸಾಹಾಯ್ಯೇತ್ವಾಂ ವೃಣೋತಿ ಚ । ತದಸ್ಯ ತ್ವಂ ಸಹಾಯಾರ್ಥಂಸಬಂಧುರ್ಗಚ್ಛ ರಾಕ್ಷಸ ॥ ೪೮ ಸ್ನಿಗ್ಧಸ್ಯ ಭಜಮಾನಸ್ಯ ಯುಕ್ತಮರ್ಥಾಯ ಕಲ್ಪಿತುಮ್ । ತಸ್ಯಾಸ್ತದ್ವಚನಂ ಶ್ರುತ್ವಾ ತಥೇತ್ಯಾಹಮಧುರ್ವಚಃ ॥ ೪೯ ॥ ದದರ್ಶ ರಾಕ್ಷಸಶ್ರೇಷ್ಠಂಯಥಾನ್ಯಾಯಮುಪೇತ್ಯ ಸಃ । ಪೂಜಯಾಮಾಸ ಧರ್ಮೇಣ ರಾವಣಂ ರಾಕ್ಷಸಾಧಿಪಮ್ ॥ ೫೦ ॥ ಪ್ರಾಪ್ಯ ಪೂಜಾಂ ದಶಗ್ರೀವೋಮಧುವೇಶ್ಮನಿ ವೀರ್ಯವಾನ್​ । ತತ್ರ ಚೈಕಾಂ ನಿಶಾಮುಷ್ಯ ಗಮನಾಯೋಪಚಕ್ರಮೇ ॥ ೫೧ ॥ ತತಃ ಕೈಲಾಸಮಾಸಾದ್ಯ ಶೈಲಂವೈಶ್ರವಣಾಲಯಮ್ । ರಾಕ್ಷಸೇಂದ್ರೋ ಮಹೇಂದ್ರಾಭಃ ಸೇನಾಮುಪನಿವೇಶಯತ್​ ॥ ೫೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚವಿಂಶಃ ಸರ್ಗಃ ಉತ್ತರಕಾಂಡಃ 