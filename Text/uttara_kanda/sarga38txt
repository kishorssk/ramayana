ಅಷ್ಟಾತ್ರಿಂಶಃ ಸರ್ಗಃ - ಜನಕಾದಿಪ್ರತಿಪ್ರಯಾಣಮ್ ಏವಮಾಸ್ತೇ ಮಹಾಬಾಹುರಹನ್ಯಹನಿರಾಘವಃ । ಪ್ರಶಾಸತ್​ ಸರ್ವಕಾರ್ಯಾಣಿಪೌರಜಾನಪದೇಷು ಚ ॥ ೧ ॥ ತತಃ ಕತಿಪಯಾಹಃಸು ವೈದೇಹಂ ಮಿಥಿಲಾಧಿಪಮ್ । ರಾಘವಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥ ೨ ॥ ಭವಾನ್​ ಹಿ ಗತಿರವ್ಯಗ್ರಾ ಭವತಾ ಪಾಲಿತಾವಯಮ್ । ಭವತಸ್ತೇಜಸೋಗ್ರೇಣ ರಾವಣೋನಿಹತೋ ಮಯಾ ॥ ೩ ॥ ಇಕ್ಷ್ವಾಕೂಣಾಂ ಚ ಸರ್ವೇಷಾಂ ಮೈಥಿಲಾನಾಂಚ ಸರ್ವಶಃ । ಅತುಲಾಃ ಪ್ರೀತಯೋ ರಾಜನ್​ಸಂಬಂಧಕಪುರೋಗಮಾಃ ॥ ತದ್ಭವಾನ್​ ಸ್ವಪುರೀಂ ಯಾತುರತ್ನಾನ್ಯಾದಾಯ ಪಾರ್ಥಿವ । ಭರತಶ್ಚ ಸಹಾಯಾರ್ಥಂಪೃಷ್ಠತಸ್ತೇಽನುಯಾಸ್ಯತಿ ॥ ೫ ॥ ಸ ತಥೇತಿ ನೃಪಃ ಕೃತ್ವಾ ರಾಘವಂವಾಕ್ಯಮಬ್ರವೀತ್​ । ಪ್ರೀತೋಽಸ್ಮಿ ಭವತೋ ರಾಜನ್​ ದರ್ಶನೇನನಯೇನ ಚ ॥ ೬ ॥ ಯಾನ್ಯೇತಾನಿ ತು ರತ್ನಾನಿ ಮದರ್ಥಂಸಂಚಿತಾನಿ ವೈ । ದುಹಿತ್ರೇ ತಾನಿ ವೈ ರಾಜನ್​ ಸರ್ವಾಣ್ಯೇವದದಾಮಿ ಚ ॥ ೭ ॥ ಏವಮುಕ್ತ್ವಾ ತು ಕಾಕುತ್ಸ್ಥಂ ಜನಕೋ ಹೃಷ್ಟಮಾನಸಃ । ಪ್ರಯಯೌ ಮಿಥಿಲಾಂಶ್ರೀಮಾಂಸ್ತಮನುಜ್ಞಾಯ ರಾಘವಮ್ ॥ ೮ ॥ ತತಃ ಪ್ರಯಾತೇ ಜನಕೇ ಕೇಕಯಂ ಮಾತುಲಂ ಪ್ರಭುಃ । ರಾಘವಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥ ೯ ॥ ಇದಂ ರಾಜ್ಯಮಹಂ ಚೈವ ಭರತಶ್ಚಸಲಕ್ಷ್ಮಣಃ । ಆಯತ್ತಾಸ್ತ್ವಂ ಹಿ ನೋ ರಾಜನ್​ ಗತಿಶ್ಚಪುರುಷರ್ಷಭ ॥ ೧೦ ॥ ರಾಜಾಪಿ ವೃದ್ಧಃ ಸಂತಾಪಂತ್ವದರ್ಥಮುಪಯಾಸ್ಯತಿ । ತಸ್ಮಾದ್ಗಮನಮದ್ಯೈವ ರೋಚತೇ ತವಪಾರ್ಥಿವ ॥ ೧೧ ॥ ಲಕ್ಷ್ಮಣೇನಾನುಯಾತ್ರೇಣ ಪೃಷ್ಠತೋಽನುಗಮಿಷ್ಯತೇ । ಧನಮಾದಾಯ ವಿಪುಲಂ ರತ್ನಾನಿ ವಿವಿಧಾನಿ ಚ॥ ೧೨ ॥ ಯುಧಾಜಿತ್ತು ತಥೇತ್ಯಾಹ ಗಮನಂ ಪ್ರತಿ ರಾಘವಮ್ । ರತ್ನಾನಿ ಚ ಧನಂ ಚೈವತ್ವಯೇವಾಕ್ಷಯ್ಯಮಸ್ತ್ವಿತಿ ॥ ೧೩ ॥ ಪ್ರದಕ್ಷಿಣಂ ಸ ರಾಜಾನಂ ಕೃತ್ವಾಕೇಕಯವರ್ಧನಃ । ರಾಮೇಣ ಹಿ ಕೃತಃ ಪೂರ್ವಮಭಿವಾದ್ಯ ಪ್ರದಕ್ಷಿಣಮ್ ॥ ೧೪ ॥ ಲಕ್ಷ್ಮಣೇನ ಸಹಾಯೇನ ಪ್ರಯಾತಃ ಕೇಕಯೇಶ್ವರಃ । ಹತೇಽಸುರೇ ಯಥಾ ವೃತ್ರೇ ವಿಷ್ಣುನಾಸಹ ವಾಸವಃ ॥ ೧೫ ॥ ತಂ ವಿಸೃಜ್ಯ ತತೋ ರಾಮೋವಯಸ್ಯಮಕುತೋಭಯಮ್ । ಪ್ರತರ್ದನಂ ಕಾಶಿಪತಿಂ ಪರಿಷ್ವಜ್ಯೇದಮಬ್ರವೀತ್​ ॥ ೧೬ ॥ ದರ್ಶಿತಾ ಭವತಾ ಪ್ರೀತಿರ್ದರ್ಶಿತಂ ಸೌಹೃದಂಪರಮ್ । ಉದ್ಯೋಗಶ್ಚ ಕೃತೋ ರಾಜನ್​ ಭರತೇನತ್ವಯಾ ಸಹ ॥ ೧೭ ॥ ತದ್ಭವಾನದ್ಯ ಕಾಶೇಯ ಪುರೀಂ ವಾರಾಣಸೀಂವ್ರಜ । ರಮಣೀಯಾಂ ತ್ವಯಾ ಗುಪ್ತಾಂಸುಪ್ರಕಾಶಾಂ ಸುತೋರಣಾಮ್ ॥ ೧೮ ॥ ಏತಾವದುಕ್ತ್ವಾ ಚೋತ್ಥಾಯ ಕಾಕುತ್ಸ್ಥಃ ಪರಮಾಸನಾತ್​ । ಪರ್ಯಷ್ವಜತ ಧರ್ಮಾತ್ಮಾ ನಿರಂತರಮುರೋಗತಮ್ ॥ ೧೯ ॥ ವಿಸರ್ಜಯಾಮಾಸ ತಥಾಕೌಸಲ್ಯಾನಂದವರ್ಧನಃ । ರಾಘವೇಣಾಭ್ಯನುಜ್ಞಾತಃ ಕಾಶೀಶೋಽಪ್ಯ ಕುತೋಭಯಃ ॥ ೨೦ ॥ ವಾರಾಣಸೀಂ ಯಯೌ ತೂರ್ಣಂ ರಾಘವೇಣವಿಸರ್ಜಿತಃ । ವಿಸೃಜ್ಯ ತಂ ಕಾಶಿಪತಿಂ ತ್ರಿಶತಂಪೃಥಿವೀಪತೀನ್​ ॥ ೨೧ ॥ ಪ್ರಹಸನ್​ ರಾಘವೋ ವಾಕ್ಯಮುವಾಚಮಧುರಾಕ್ಷರಮ್ । ಭವತಾಂ ಪ್ರೀತಿರವ್ಯಗ್ರಾ ತೇಜಸಾಪರಿರಕ್ಷಿತಾ ॥ ೨೨ ॥ ಧರ್ಮಶ್ಚ ನಿಯತೋ ನಿತ್ಯಂ ಸತ್ಯಂ ಚಭವತಾಂ ಸದಾ । ಯುಷ್ಮಾಕಂ ಚಾನುಭಾವೇನ ತೇಜಸಾ ಚಮಹಾತ್ಮನಾಮ್ ॥ ೨೩ ॥ ಹತೋ ದುರಾತ್ಮಾ ದುರ್ಬುದ್ಧೀ ರಾವಣೋರಾಕ್ಷಸಾಧಮಃ । ಹೇತುಮಾತ್ರಮಹಂ ತತ್ರ ಭವತಾಂ ತೇಜಸಾ ಹತಃ ॥ ೨೪ ॥ ರಾವಣಃ ಸಗಣೋ ಯುದ್ಧೇಸಪುತ್ರಾಮಾತ್ಯಬಾಂಧವಃ । ಭವಂತಶ್ಚ ಸಮಾನೀತಾ ಭರತೇನಮಹಾತ್ಮನಾ ॥ ೨೫ ॥ ಶ್ರುತ್ವಾ ಜನಕರಾಜಸ್ಯ ಕಾನನಾತ್ತನಯಾಂ ಹೃತಾಮ್ । ಉದ್ಯುಕ್ತಾನಾಂ ಚ ಸರ್ವೇಷಾಂ ಪಾರ್ಥಿವಾನಾಂಮಹಾತ್ಮನಾಮ್ ॥ ೨೬ ॥ ಕಾಲೋ ವ್ಯತೀತಃ ಸುಮಹಾನ್​ ಗಮನಂರೋಚಯಾಮ್ಯತಃ । ಪ್ರತ್ಯೂಚುಸ್ತಂ ಚ ರಾಜಾನೋ ಹರ್ಷೇಣಮಹತಾ ವೃತಾಃ ॥ ೨೭ ॥ ದಿಷ್ಟ್ಯಾ ತ್ವಂ ವಿಜಯೀ ರಾಮ ಸ್ವರಾಜ್ಯೇಽಪಿಪ್ರತಿಷ್ಠಿತಃ । ದಿಷ್ಟ್ಯಾ ತ್ವಂ ಪ್ರತ್ಯಾಹೃತಾ ಸೀತಾ ದಿಷ್ಟ್ಯಾ ಶತ್ರುಃ ಪರಾಜಿತಃ ॥ ೨೮ ॥ ಏಷ ನಃ ಪರಮಃ ಕಾಮ ಏಷಾ ನಃ ಪ್ರೀತಿರುತ್ತಮಾ । ಯತ್ತ್ವಾಂ ವಿಜಯಿನಂ ರಾಮ ಪಶ್ಯಾಮೋಹತಶಾತ್ರವಮ್ ॥ ೨೯ ॥ ಏತತ್ತ್ವಯ್ಯುಪಪನ್ನಂ ಚ ಯದಸ್ಮಾಂಸ್ತ್ವಂ ಪ್ರಶಂಸಸೇ । ಪ್ರಶಂಸಾರ್ಹ ನ ಜಾನೀಮಃ ಪ್ರಶಂಸಾಂವಕ್ತುಮೀದೃಶೀಮ್ ॥ ೩೦ ॥ ಆಪೃಚ್ಛಾಮೋ ಗಮಿಷ್ಯಾಮೋ ಹೃದಿಸ್ಥೋನಃ ಸದಾ ಭವಾನ್​ । ವರ್ತಾಮಹೇ ಮಹಾಬಾಹೋ ಪ್ರೀತ್ಯಾತ್ರಮಹತಾ ವೃತಾಃ ॥ ೩೧ ॥ ಭವೇಚ್ಚ ತೇ ಮಹಾರಾಜ ಪ್ರೀತಿರಸ್ಮಾಸುನಿತ್ಯದಾ । ಬಾಢಮಿತ್ಯೇವ ರಾಜಾನೋ ಹರ್ಷೇಣಪರಮನ್ವಿತಾಃ ॥ ೩೨ ॥ ಊಚುಃ ಪ್ರಾಂಜಲಯಃ ಸರ್ವೇ ರಾಘವಂಗಮನೋತ್ಸುಕಾಃ । ಪೂಜಿತಾಶ್ಚೈವ ರಾಮೇಣ ಜಗ್ಮುರ್ದೇಶಾನ್​ಸ್ವಕಾನ್​ ಸ್ವಕಾನ್​ ॥ ೩೩ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾತ್ರಿಂಶಃ ಸರ್ಗಃ ಉತ್ತರಕಾಂಡಃ 