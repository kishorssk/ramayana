ಷಷ್ಠಃ ಸರ್ಗಃ - ವಿಷ್ಣುಮಾಲ್ಯವದಾದಿಯುದ್ಧಮ್ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಮಃಸರ್ಗಃ ತೈರ್ವಧ್ಯಮಾನಾ ದೇವಾಶ್ಚ ಋಷಯಶ್ಚತಪೋಧನಾಃ । ಭಯಾರ್ತಾಃ ಶರಣಂ ಜಗ್ಮುರ್ದೇವದೇವಂಮಹೇಶ್ವರಮ್ ॥ ೧ ॥ ಜಗತ್ಸೃಷ್ಟ್ಯಂತಕರ್ತಾರಮಜಮವ್ಯಕ್ತರೂಪಿಣಮ್ । ಆಧಾರಂ ಸರ್ವಲೋಕಾನಾಮಾರಾಧ್ಯಂ ಪರಮಂ ಗುರುಮ್ ॥ ೨ ॥ ತೇ ಸಮೇತ್ಯ ತು ಕಾಮಾರಿಂ ತ್ರಿಪುರಾರಿಂತ್ರಿಲೋಚನಮ್ । ಊಚುಃ ಪ್ರಾಂಜಲಯೋ ದೇವಾ ಭಯಗದ್ಗದಭಾಷಿಣಃ ॥ ೩ ॥ ಸುಕೇಶಪುತ್ರೈರ್ಭಗವನ್​ಪಿತಾಮಹವರೋದ್ಧತೈಃ । ಪ್ರಜಾಧ್ಯಕ್ಷಪ್ರಜಾಃ ಸರ್ವಾ ಬಾಧ್ಯಂತೇರಿಪುಬಾಧನೈಃ ॥ ೪ ॥ ಶರಣ್ಯಾನ್ಯಶರಣ್ಯಾನಿ ಹ್ಯಾಶ್ರಮಾಣಿಕೃತಾನಿ ನಃ । ಸ್ವರ್ಗಾಚ್ಚ ದೇವಾನ್​ ಪ್ರಾಚ್ಯಾವ್ಯ ಸ್ವರ್ಗೇಕ್ರೀಡಂತಿ ದೇವವತ್​ ॥ ೫ ॥ ಅಹಂ ವಿಷ್ಣುರಹಂ ರುದ್ರೋ ಬ್ರಹ್ಮಾಹಂದೇವರಾಡಹಮ್ । ಅಹಂ ಯಮಶ್ಚ ವರುಣಶ್ಚಂದ್ರೋಽಹಂರವಿರಪ್ಯಹಮ್ ॥ ೬ ॥ ಇತಿ ಮಾಲೀ ಸುಮಾಲೀ ಚ ಮಾಲ್ಯವಾಂಶ್ಚೈವರಾಕ್ಷಸಾಃ । ಬಾಧಂತೇ ಸಮರೋದ್ಧರ್ಷಾ ಯೇ ಚತೇಷಾಂ ಪುರಸ್ಸರಾಃ ॥ ೭ ॥ ತನ್ನೋ ದೇವ ಭಯಾರ್ತಾನಾಮಭಯಂ ದಾತುಮರ್ಹಸಿ । ಅಶಿವಂ ವಪುರಾಸ್ಥಾಯ ಜಹಿ ವೈದೇವಕಂಟಕಾನ್​ ॥ ೮ ॥ ಇತ್ಯುಕ್ತಸ್ತು ಸುರೈಃ ಸರ್ವೈಃ ಕಪರ್ದೀನೀಲಲೋಹಿತಃ । ಸುಕೇಶಂ ಪ್ರತಿ ಸಾಪೇಕ್ಷಃ ಪ್ರಾಹದೇವಗಣಾನ್​ ಪ್ರಭುಃ ॥ ೯ ॥ ಅಹಂ ತಾನ್ಯ ಹನಿಷ್ಯಾಮಿ ಮಯಾವಧ್ಯಾ ಹಿತೇಽಸುರಾಃ । ಕಿಂ ತು ಮಂತ್ರಂ ಪ್ರದಾಸ್ಯಾಮಿ ಯೋ ವೈತಾನ್ನಿಹನಿಷ್ಯತಿ ॥ ೧೦ ॥ ಏತಮೇವ ಸಮುದ್ಯೋಗಂಪುರಸ್ಕೃತ್ಯ ಮಹರ್ಷಯಃ । ಗಚ್ಛಧ್ವಂ ಶರಣಂ ವಿಷ್ಣುಂ ಹನಿಷ್ಯತಿ ಸತಾನ್​ ಪ್ರಭುಃ ॥ ೧೧ ॥ ತತಸ್ತು ಜಯಶಬ್ದೇನ ಪ್ರತಿನಂದ್ಯ ಮಹೇಶ್ವರಮ್ । ವಿಷ್ಣೋಃ ಸಮೀಪಮಾಜಗ್ಮುರ್ನಿಶಾಚರಭಯಾರ್ದಿತಾಃ ॥ ೧೨ ॥ ಶಂಖಚಕ್ರಧರಂ ದೇವಂ ಪ್ರಣಮ್ಯಬಹುಮಾನ್ಯ ಚ । ಊಚುಃ ಸಂಭ್ರಾಂತವದ್ವಾಕ್ಯಂಸುಕೇಶತನಯಾನ್​ ಪ್ರತಿ ॥ ೧೩ ॥ ಸುಕೇಶತನಯೈರ್ದೇವತ್ರಿಭಿಸ್ತ್ರೇತಾಗ್ನಿಸಂನಿಭೈಃ । ಆಕ್ರಮ್ಯ ವರದಾನೇನ ಸ್ಥಾನಾನ್ಯಪಹೃತಾನಿನಃ ॥ ೧೪ ॥ ಲಂಕಾ ನಾಮ ಪುರೀ ದುರ್ಗಾ ತ್ರಿಕೂಟಶಿಖರೇಸ್ಥಿತಾ । ತತ್ರ ಸ್ಥಿತಾಃ ಪ್ರಬಾಧಂತೇ ಸರ್ವಾನ್ನಃ ಕ್ಷಣದಾಚರಾಃ ॥ ೧೫ ॥ ಸ ತ್ವಮಸ್ಮಾದ್ಧಿತಾರ್ಥಾಯ ಜಹಿ ತಾನ್​ಮಧುಸೂದನ । ಶರಣಂ ತ್ವಾಂ ವಯಂ ಪ್ರಾಪ್ತಾ ಗತಿರ್ಭವಸುರೇಶ್ವರ ॥ ೧೬ ॥ ರಾಕ್ಷಸಾನ್​ ಸಮರೇ ದುಷ್ಟಾನ್​ ಸಾನುಬಂಧಾನ್​ಮದೋದ್ಧತಾನ್​ । ಚಕ್ರಕೃತ್ತಾಸ್ಯಕಮಲಾನ್ನಿವೇದಯಯಮಾಯ ವೈ ॥ ೧೭ ॥ ಭಯೇಷ್ವಭಯದೋಽಸ್ಮಾಕಂನಾನ್ಯೋಽಸ್ತಿ ಭವತಾ ವಿನಾ । ನುದ ತ್ವಂ ನೋ ಭಯಂ ದೇವ ನೀಹಾರಮಿವ ಭಾಸ್ಕರಃ ॥ ೧೮ ॥ ಇತ್ಯೇವಂ ದೈವತೈರುಕ್ತೋದೇವದೇವೋ ಜನಾರ್ದನಃ । ಅಭಯಂ ಭಯದೋಽರೀಣಾಂ ದತ್ತ್ವಾದೇವಾನುವಾಚ ಹ ॥ ೧೯ ॥ ಸುಕೇಶಂ ರಾಕ್ಷಸಂ ಜಾನೇಈಶಾನವರದರ್ಪಿತಮ್ । ತಾಂಶ್ಚಾಸ್ಯ ತನಯಾನ್​ ಜಾನೇ ಯೇಷಾಂಜ್ಯೇಷ್ಠಃ ಸ ಮಾಲ್ಯವಾನ್​ ॥ ೨೦ ॥ ತಾನಹಂ ಸಮತಿಕ್ರಾಂತಮರ್ಯಾದಾನ್​ರಾಕ್ಷಸಾಧಮಾನ್​ । ನಿಹನಿಷ್ಯಾಮಿ ಸಂಕ್ರುದ್ಧಃ ಸುರಾ ಭವತವಿಜ್ವರಾಃ ॥ ೨೧ ॥ ಇತ್ಯುಕ್ತಾಸ್ತೇ ಸುರಾಃ ಸರ್ವೇ ವಿಷ್ಣುನಾಪ್ರಭವಿಷ್ಣುನಾ । ಯಥಾವಾಸಂ ಯಯುರ್ಹೃಷ್ಟಾಃ ಪ್ರಶಂಸಂತೋ ಜನಾರ್ದನಮ್ ॥ ೨೨ ॥ ವಿಬುಧಾನಾಂ ಸಮುದ್ಯೋಗಂಮಾಲ್ಯವಾಂಸ್ತು ನಿಶಾಚರಃ । ಶ್ರುತ್ವಾ ತೌ ಭ್ರಾತರೌ ವೀರಾವಿದಂವಚನಮಬ್ರವೀತ್​ ॥ ೨೩ ॥ ಅಮರಾ ಋಷಯಶ್ಚೈವ ಸಂಗಮ್ಯ ಕಿಲ ಶಂಕರಮ್ । ಅಸ್ಮದ್ವಧಂ ಪರೀಪ್ಸಂತ ಇದಂವಚನಮಬ್ರುವನ್​ ॥ ೨೪ ॥ ಸುಕೇಶತನಯಾ ದೇವವರದಾನಬಲೋದ್ಧತಾಃ । ಬಾಧಂತೇಽಸ್ಮಾನ್​ ಸಮುದ್ದೃಪ್ತಾಘೋರರೂಪಾಃ ಪದೇ ಪದೇ ॥ ೨೫ ॥ ರಾಕ್ಷಸೈರಭಿಭೂತಾಃ ಸ್ಮ ನ ಶಕ್ತಾಃ ಸ್ಮ ಪ್ರಜಾಪತೇ । ಸ್ವೇಷು ಸದ್ಮಸು ಸಂಸ್ಥಾತುಂಭಯಾತ್ತೇಷಾಂ ದುರಾತ್ಮನಾಮ್ ॥೨೬ ತದಸ್ಮಾಕಂ ಹಿತಾರ್ಥಾಯ ಜಹಿ ತಾಂಶ್ಚಪತ್ರಿಲೋಚನ । ರಾಕ್ಷಸಾನ್​ ಹುಂಕೃತೇನೈವ ದಹಪ್ರದಹತಾಂ ವರ ॥ ೨೭ ॥ ಇತ್ಯೇವಂ ತ್ರಿದಶೈರುಕ್ತೋ ನಿಶಮ್ಯಾಂಧಕಸೂದನಃ । ಶಿರಃ ಕರಂ ಚ ಧುನ್ವಾನ ಇದಂವಚನಮಬ್ರವೀತ್​ ॥ ೨೮ ॥ ಅವಧ್ಯಾ ಮಮ ತೇ ದೇವಾಃ ಸುಕೇಶತನಯಾ ರಣೇ । ಮಂತ್ರಂ ತು ವಃ ಪ್ರದಾಸ್ಯಾಮಿ ಯಸ್ತಾನ್​ವೈ ನಿಹನಿಷ್ಯತಿ ॥ ೨೯ ॥ ಯೋಽಸೌ ಚಕ್ರಗದಾಪಾಣಿಃ ಪೀತವಾಸಾಜನಾರ್ದನಃ । ಹರಿರ್ನಾರಾಯಣಃ ಶ್ರೀಮಾನ್​ ಶರಣಂ ತಂಪ್ರಪದ್ಯಥ ॥ ೩೦ ॥ ಹರಾದವಾಪ್ಯ ತೇ ಮಂತ್ರಂಕಾಮಾರಿಮಭಿವಾದ್ಯ ಚ । ನಾರಾಯಣಾಲಯಂ ಪ್ರಾಪ್ಯ ತಸ್ಮೈಸರ್ವಂ ನ್ಯವೇದಯನ್​ ॥ ೩೧ ॥ ತತೋ ನಾರಾಯಣೇನೋಕ್ತಾ ದೇವಾಇಂದ್ರಪುರೋಗಮಾಃ । ಸುರಾರೀಂಸ್ತಾನ್​ ಹನಿಷ್ಯಾಮಿ ಸುರಾ ಭವತವಿಜ್ವರಾಃ ॥ ೩೨ ॥ ದೇವಾನಾಂ ಭಯಭೀತಾನಾಂ ಹರಿಣಾರಾಕ್ಷಸರ್ಷಭೌ । ಪ್ರತಿಜ್ಞಾತೋ ವಧೋಽಸ್ಮಾಕಂ ಚಿಂತ್ಯತಾಂಯದಿಹ ಕ್ಷಮಮ್ ॥ ೩೩ ॥ ಹಿರಣ್ಯಕಶಿಪೋರ್ಮೃತ್ಯುರನ್ಯೇಷಾಂ ಚಸುರದ್ವಿಷಾಮ್ । ದುಃಖಂ ನಾರಾಯಣಂ ಜೇತುಂ ಯೋ ನೋಹಂತುಮಭೀಪ್ಸತಿ ॥ ೩೪ ॥ ತತಃ ಸುಮಾಲೀ ಮಾಲೀ ಚ ಶ್ರುತ್ವಾಮಾಲ್ಯವತೋ ವಚಃ । ಊಚತುರ್ಭಾ್ರತರಂ ಜ್ಯೇಷ್ಠಮಶ್ವಿನಾವಿವವಾಸವಮ್ ॥ ೩೫ ॥ ಸ್ವಧೀತಂ ದತ್ತಮಿಷ್ಟಂಚಾಪ್ಯೈಶ್ವರ್ಯಂ ಪರಿಪಾಲಿತಮ್ । ಆಯುರ್ನಿರಾಮಯಂ ಪ್ರಾಪ್ತಂಸುಧರ್ಮಃ ಪ್ರಾಪಿತಃ ಪಥಿ ॥ ೩೬ ॥ ದೇವಸಾಗರಮಕ್ಷೋಭ್ಯಂ ಶಸ್ತ್ರೈಃ ಸಮವಗಾಹ್ಯ ಚ । ಜಿತಾ ದ್ವಿಷೋ ಹ್ಯಪ್ರತಿಮಾಸ್ತನ್ನೋಮೃತ್ಯುಕೃತಂ ಭಯಮ್ ॥೩೭ ನಾರಾಯಣಶ್ಚ ರುದ್ರಶ್ಚ ಶಕ್ರಶ್ಚಾಪಿಯಮಸ್ತಥಾ । ಅಸ್ಮಾಕಂ ಪ್ರಮುಖೇ ಸ್ಥಾತುಂ ಸರ್ವೇಬಿಭ್ಯತಿ ಸರ್ವದಾ ॥ ೩೮ ॥ ವಿಷ್ಣೋರ್ದೆ್ವÃಷಸ್ಯ ನಾಸ್ತ್ಯೇವ ಕಾರಣಂರಾಕ್ಷಸೇಶ್ವರ । ದೇವಾನಾಮೇವ ದೋಷೇಣ ವಿಷ್ಣೋಃ ಪ್ರಚಲಿತಂ ಮನಃ ॥ ೩೯ ॥ ತಸ್ಮಾದದ್ಯ ಸಮುದ್ಯುಕ್ತಾಃ ಸರ್ವಸೈನ್ಯಸಮಾವೃತಾಃ । ದೇವಾನೇವ ಜಿಘಾಂಸಾಮ ಯೇಭ್ಯೋದೋಷಃ ಸಮುತ್ಥಿತಃ ॥ ೪೦ ॥ ಏವಂ ಸಂಮಂತ್ರ್ಯ ಬಲಿನಃ ಸರ್ವೇಸೈನ್ಯಸಮಾವೃತಾಃ । ಉದ್ಯೋಗಂ ಘೋಷಯಿತ್ವಾ ತು ಸರ್ವೇನೈರ್ಋತಪುಂಗವಾಃ ॥ ೪೧ ॥ ಯುದ್ಧಾಯ ನಿರ್ಯಯುಃ ಕ್ರುದ್ಧಾ ಜಂಭವೃತ್ತಬಲಾ ಇವ । ಇತಿ ತೇ ರಾಮ ಸಂಮಂತ್ರ್ಯ ಸರ್ವೋದ್ಯೋಗೇನ ರಾಕ್ಷಸಾಃ ॥೪೨ ಯುದ್ಧಾಯ ನಿರ್ಯಯುಃ ಸರ್ವೇಮಹಾಕಾಯಾ ಮಹಾಬಲಾಃ । ಸ್ಯಂದನೈರ್ವಾರುಣೈಶ್ಚೈವ ಹಯೈಶ್ಚಗಿರಿಸನ್ನಿಭೈಃ ॥ ೪೩ ॥ ಖರೈರ್ಗೋಭೀ ರಥೋಷ್ಟ್ರೈಶ್ಚಶಿಂಶುಮಾರೈರ್ಭುಜಂಗಮೈಃ । ಮಕರೈಃಕಚ್ಛಪೈರ್ಮೀನೈರ್ವಿಹಂಗೈರ್ಗರುಡೋಪಮೈಃ ॥ ೪೪ ॥ ಸಿಂಹೈರ್ವಾ್ಯಘ್ರೈರ್ವರಾಹೈಶ್ಚಸೃಮರೈಶ್ಚಮರೈರಪಿ । ತ್ಯಕ್ತ್ವಾ ಲಂಕಾಂ ಗತಾಃ ಸರ್ವೇ ರಾಕ್ಷಸಾಬಲಗರ್ವಿತಾಃ ॥ ೪೫ ॥ ಪ್ರಯಾತಾ ದೇವಲೋಕಾಯ ಯೋದ್ಧುಂ ದೈವತಶತ್ರವಃ । ಲಂಕಾವಿಪರ್ಯಯಂ ದೃಷ್ಟ್ವಾ ಯಾನಿಲಂಕಾಲಯಾನ್ಯಥಾ ॥ ೪೬ ॥ ಭೂತಾನಿ ಭಯದರ್ಶಾನಿ ವಿಮನಸ್ಕಾನಿಸರ್ವಶಃ । ರಥೋತ್ತಮೈರುಹ್ಯಮಾನಾಃ ಶತಶೋಽಥ ಸಹಸ್ರಶಃ ॥೪೭ ಪ್ರಯಾತಾ ರಾಕ್ಷಸಾಸ್ತೂರ್ಣಂದೇವಲೋಕಂ ಪ್ರಯತ್ನತಃ । ರಕ್ಷಸಾಮೇವ ಮಾರ್ಗೇಣದೈವತಾನ್ಯಪಚಕ್ರಮುಃ ॥೪೮ ಭೂತಾನಿ ಭಯದರ್ಶಾನಿ ವಿಷಯಸ್ಥಾನಿಸರ್ವಶಃ । ಭೌಮಾಶ್ಚೈವಾಂತರಿಕ್ಷಾಶ್ಚ ಕಾಲಾಜ್ಞಪ್ತಾ ಭಯಾವಹಾಃ ॥ ೪೯ ॥ ಉತ್ಪಾತಾ ರಾಕ್ಷಸೇಮದ್ರಾಣಾಮಭಾವಾಯಸಮುತ್ಥಿತಾಃ । ಅಸ್ಥೀನಿ ಮೇಘಾ ವವೃಷುರುಷ್ಣಂಶೋಣಿತಮೇವ ಚ ॥ ೫೦ ॥ ವೇಲಾಂ ಸಮುದ್ರಾಶ್ಚೋತ್ಕ್ರಾಂತಾಶ್ಚೇಲುಶ್ಚಾಪ್ಯಥ ಭೂಧರಾಃ । ಅಟ್ಟಹಾಸಾನ್​ ವಿಮುಂಚಂತೋಘನನಾದಸಮಸ್ವನಾಃ ॥ ೫೧ ॥ ವಾಶ್ಯಂತ್ಯಶ್ಚ ಶಿವಾಸ್ತತ್ರ ದಾರುಣಂಘೋರದರ್ಶನಾಃ । ಸಂಪತಂತ್ಯಥ ಭೂತಾನಿ ದೃಶ್ಯಂತೇ ಚಯಥಾಕ್ರಮಮ್ ॥ ೫೨ ॥ ಗೃಧ್ರಚಕ್ರಂ ಮಹಾಚ್ಚಾತ್ರ ಜ್ವಲನೋದ್ಗಾರಿಭಿರ್ಮುಖೈಃ । ರಾಕ್ಷಸಾನಾಮುಪರಿ ಖೇ ಭ್ರಮತೇಽಲಾತಚಕ್ರವತ್​ ॥೫೩ ಕಪೋತಾ ರಕ್ತಪಾದಾಶ್ಚ ಶಾರಿಕಾ ವಿದ್ರುತಾಯಯುಃ । ಕಾಕಾ ವಾಶ್ಯಂತಿ ತತ್ರೈವ ಬಿಡಾಲಾ ವೈ ದ್ವಿಪಾದಿಕಾಃ ॥ ೫೪ ॥ ಉತ್ಪಾತಾಂಸ್ತಾನನಾದೃತ್ಯ ರಾಕ್ಷಸಾಬಲಗರ್ವಿತಾಃ । ಯಾಂತ್ಯೇವ ನ ನಿವರ್ತಂತೇ ಮೃತ್ಯುಪಾಶಾವಪಾಶಿತಾಃ ॥ ೫೫ ॥ ಮಾಲ್ಯವಾಂಶ್ಚ ಸುಮಾಲೀ ಚ ಮಾಲೀ ಚಸಮಹಾಬಲಾಃ । ಆಸನ್​ ಪುರಸ್ಸರಾಸ್ತೇಷಾಂ ಕ್ರತೂನಾಮಿವಪಾವಕಾಃ ॥ ೫೬ ॥ ಮಾಲ್ಯವಂತಂ ಚ ತೇ ಸರ್ವೇಮಾಲ್ಯವಂತಮಿವಾಚಲಮ್ । ನಿಶಾಚರಾ ಹ್ಯಾಶ್ರಯಂತಿ ಧಾತಾರಮಿವದೇವತಾಃ ॥ ೫೭ ॥ ತದ್ಬಲಂ ರಾಕ್ಷಸೇಂದ್ರಾಣಾಂಮಹಾಭ್ರಘನನಾದಿತಮ್ । ಜಯೇಪ್ಸಯಾ ದೇವಲೋಕಂ ಯಯೌ ಮಾಲಿವಶೇ ಸ್ಥಿತಮ್ ॥ ೫೮ ॥ ರಾಕ್ಷಸಾನಾಂ ಸಮುದ್ಯೋಗಂ ತಂ ತುನಾರಾಯಣಃ ಪ್ರಭುಃ । ದೇವದೂತಾದುಪಶ್ರುತ್ಯ ಚಕ್ರೇ ಯುದ್ಧೇ ತದಾ ಮನಃ ॥ ೫೯ ॥ ಸ ಸಜ್ಜಾಯುಧತೂಣೀರೋವೈನತೇಯೋಪರಿ ಸ್ಥಿತಃ । ಆಸಜ್ಯ ಕವಚಂ ದಿವ್ಯಂಸಹಸ್ರಾರ್ಕಸಮದ್ಯುತಿ ॥ ೬೦ ॥ ಆಬಧ್ಯ ಶರಸಂಪೂರ್ಣೇ ಇಷುಧೀ ವಿಮಲೇತದಾ । ಶ್ರೋಣಿಸೂತ್ರಂ ಚ ಖಡ್ಗಂ ಚ ವಿಮಲಂಕಮಲೇಕ್ಷಣಃ ॥ ೬೧ ॥ ಶಂಖಚಕ್ರಗದಾಶಾರ್ಙ್ಗಖಡ್ಗಾಖ್ಯಪ್ರವರಾಯುಧಾನ್​ । ಸುಪರ್ಣಂ ಗಿರಿಸಂಕಾಶಂವೈನತೇಯಮಥಾಸ್ಥಿತಃ ॥೬೨ ರಾಕ್ಷಸಾನಾಮಭಾವಾಯ ಯಯೌತೂರ್ಣತರಂ ಪ್ರಭುಃ । ಸುಪರ್ಣಪೃಷ್ಠೇ ಸ ಬಭೌ ಶ್ಯಾಮಃ ಪೀತಾಂಬರೋ ಹರಿಃ ॥ ೬೩ ॥ ಕಾಂಚನಸ್ಯ ಗಿರೇಃ ಶೃಂಗೇಸತಡಿತ್ತೋಯದೋ ಯಥಾ ॥ ಸ ಸಿದ್ಧದೇವರ್ಷಿಮಹೋರಗೈಶ್ಚ ಗಂಧರ್ವಯಕ್ಷೈರುಪಗೀಯಮಾನಃ । ಸಮಾಸಸಾದಾಸುರಸೈನ್ಯಶತ್ರೂಂ ಶ್ಚಕ್ರಾಸಿಶಾಙõಾð್ಗಯುಧಶಂಖಪಾಣಿಃ ॥೬೪ ಸುಪರ್ಣಪಕ್ಷಾನಿಲನುನ್ನಪಕ್ಷಂ ಭ್ರಮತ್ಪತಾಕಂ ಪ್ರವಿಕೀರ್ಣಶಸ್ತ್ರಮ್ । ಚಚಾಲ ತದ್ರಾಕ್ಷಸರಾಜಸೈನ್ಯಂ ಚಲೋಪಲಂ ನೀಲ ಇವಾಚಲೇಂದ್ರಃ ॥೬೫ ತತಃ ಶರೈಃಶೋಣಿತಮಾಂಸರೂಷಿತೈ ಯುðಗಾಂತ ವೈಶ್ವಾನರತುಲ್ಯವಿಗ್ರಹೈಃ । ನಿಶಾಚರಾಃ ಸಂಪರಿವಾರ್ಯ ಮಾಧವಂ ವರಾಯುಧೈರ್ನಿರ್ಬಿಭಿದುಃಸಹಸ್ರಶಃ ॥ ೬೬ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಷ್ಠಃ ಸರ್ಗಃ ಉತ್ತರಕಾಂಡಃ 