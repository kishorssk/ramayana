ಪಂಚಾಶಃ ಸರ್ಗಃ - ಸುಮಂತ್ರರಹಸ್ಯಕಥನಮ್ ದೃಷ್ಟ್ವಾ ತು ಮೈಥಿಲೀಂ ಸೀತಾಮಾಶ್ರಮೇಸಂಪ್ರವೇಶಿತಾಮ್ । ಸಂತಾಪಮಗಮದ್ಘೋರಂ ಲಕ್ಷ್ಮಣೋದೀನಚೇತನಃ ॥ ೧ ॥ ಅಬ್ರವೀಚ್ಚ ಮಹಾತೇಜಾಃ ಸುಮಂತ್ರಂಮಂತ್ರಸಾರಥಿಮ್ । ಸೀತಾಸಂತಾಪಜಂ ದುಃಖಂ ಪಶ್ಯ ರಾಮಸ್ಯ ಸಾರಥೇ ॥ ೨ ॥ ತತೋ ದುಃಖತರಂ ಕಿಂ ನು ರಾಘವಸ್ಯ ಭವಿಷ್ಯತಿ । ಪತ್ನೀಂ ಶುದ್ಧಸಮಾಚಾರಾಂ ವಿಸೃಜ್ಯ ಜನಕಾತ್ಮಜಾಮ್ ॥ ೩ ॥ ವ್ಯಕ್ತಂ ದೈವಾದಹಂ ಮನ್ಯೇ ರಾಘವಸ್ಯವಿನಾಭವಮ್ । ವೈದೇಹ್ಯಾ ಸಾರಥೇ ನಿತ್ಯಂ ದೈವಂ ಹಿದುರತಿಕ್ರಮಮ್ ॥ ೪ ॥ ಯೋ ಹಿ ದೇವಾನ್​ ಸಗಂಧರ್ವಾನಸುರಾನ್​ಸಹ ರಾಕ್ಷಸೈಃ । ನಿಹನ್ಯಾದ್ರಾಘವಃ ಕ್ರುದ್ಧಃ ಸದೈವಮನುವರ್ತತೇ ॥ ೫ ॥ ಪುರಾ ರಾಮಃ ಪಿತುರ್ವಾಕ್ಯಾದ್ದಂಡಕೇವಿಜನೇ ವನೇ । ಉಷಿತ್ವಾ ನವ ವರ್ಷಾಣಿ ಪಂಚ ಚೈವಮಹಾವನೇ ॥ ೬ ॥ ತತೋ ದುಃಖತರಂ ಭೂಯಃ ಸೀತಯಾವಿಪ್ರವಾಸನಮ್ । ಪೌರಾಣಾಂ ವಚನಂ ಶ್ರುತ್ವಾ ನೃಶಂಸಂಪ್ರತಿಭಾತಿ ಮೇ ॥ ೭ ॥ ಕೋ ನು ಧರ್ಮಾಶ್ರಯಃ ಸೂತಕರ್ಮಣ್ಯಸ್ಮಿನ್​ ಯಶೋಹರೇ । ಮೈಥಿಲೀಂ ಪ್ರತಿ ಸಂಪ್ರಾಪ್ತಃ ಪೌರೈರ್ಹೀನಾರ್ಥವಾದಿಭಿಃ ॥ ೮ ॥ ಏತಾ ವಾಚೋ ಬಹುವಿಧಾಃ ಶ್ರುತ್ವಾಲಕ್ಷ್ಮಣಭಾಷಿತಾಃ । ಸುಮಂತ್ರಃ ಶ್ರದ್ಧಯಾ ಪ್ರಾಜ್ಞೋವಾಕ್ಯಮೇತದುವಾಚ ಹ ॥ ೯ ॥ ನ ಸಂತಾಪಸ್ತ್ವಯಾ ಕಾರ್ಯಃ ಸೌಮಿತ್ರೇಮೈಥಿಲೀಂ ಪ್ರತಿ ।ದೃಷ್ಟಮೇತತ್​ ಪುರಾ ವಿಪ್ರೈಃ ಪಿತುಸ್ತೇಲಕ್ಷ್ಮಣಾಗ್ರತಃ ॥ ೧೦ ॥ ಭವಿಷ್ಯತಿ ದೃಢಂ ರಾಮೋದುಃಖಪ್ರಾಯೋ ವಿಸೌಖ್ಯಭಾಕ್​ । ಪ್ರಾಪ್ಸ್ಯತೇ ಚ ಮಹಾಬಾಹುರ್ವಿಪ್ರಯೋಗಂ ಪ್ರಿಯೈರ್ಧು್ರವಮ್ ॥ ೧೧ ॥ ತ್ವಾಂ ಚೈವ ಮೈಥಿಲೀಂ ಚೈವಶತ್ರುಘ್ನಭರತಾವುಭೌ । ಸಂತ್ಯಜಿಷ್ಯತಿ ಧರ್ಮಾತ್ಮಾ ಕಾಲೇನ ಮಹತಾಮಹಾನ್​ ॥ ೧೨ ॥ ಇದಂ ತ್ವಯಿ ನ ವಕ್ತವ್ಯಂ ಸೌಮಿತ್ರೇಭರತೇಽಪಿ ವಾ । ರಾಜ್ಞಾ ವೋ ವ್ಯಾಹೃತಂ ವಾಕ್ಯಂ ದುರ್ವಾಸಾಯದುವಾಚ ಹ ॥ ೧೩ ॥ ಮಹಾಜನಸಮೀಪೇ ಚ ಮಮ ಚೈವನರರ್ಷಭ । ಋಷಿಣಾ ವ್ಯಾಹೃತಂ ವಾಕ್ಯಂ ವಸಿಷ್ಠಸ್ಯ ಚಸಂನಿಧೌ ॥ ೧೪ ॥ ಋಷೇಸ್ತು ವಚನಂ ಶ್ರುತ್ವಾ ಮಾಮಾಹಪುರುಷರ್ಷಭಃ । ಸೂತ ನ ಕ್ವಚಿದೇವಂ ತೇ ವಕ್ತವ್ಯಂಜನಸಂನಿಧೌ ॥ ೧೫ ॥ ತಸ್ಯಾಹಂ ಲೋಕಪಾಲಸ್ಯ ವಾಕ್ಯಂ ತತ್​ಸುಸಮಾಹಿತಃ । ನೈವ ಜಾತ್ವನೃತಂ ಕಾರ್ಯಮಿತಿ ಮೇ ಸೌಮ್ಯ ದರ್ಶನಮ್ ॥ ೧೬ ॥ ಸರ್ವಥೈವ ನ ವಕ್ತವ್ಯಂ ಮಯಾ ಸೌಮ್ಯತವಾಗ್ರಹಃ । ಯದಿ ತೇ ಶ್ರವಣೇ ಶ್ರದ್ಧಾ ಶ್ರೂಯತಾಂ ರಘುನಂದನ ॥ ೧೭ ॥ ಯದ್ಯಪ್ಯಹಂ ನರೇಂದ್ರೇಣ ರಹಸ್ಯಂಶ್ರಾವಿತಃ ಪುರಾ । ತಥಾಪ್ಯುದಾಹರಿಷ್ಯಾಮಿ ದೈವಂ ಹಿದುರತಿಕ್ರಮಮ್ ॥ ೧೮ ॥ ಯೇನೇದಮೀದೃಶಂ ಪ್ರಾಪ್ತಂ ದುಃಖಂ ಶೋಕಸಮನ್ವಿತಮ್ । ನ ತ್ವಯಾ ಭರತೇವಾಚ್ಯಂಶತ್ರುಘ್ನಸ್ಯಾಪಿ ಸಂನಿಧೌ ॥ ೧೯ ॥ ತಚ್ಛ್ರುತ್ವಾಭಾಷಿತಂ ತಸ್ಯ ಗಂಭೀರಾರ್ಥಪದಂ ಮಹತ್​ । ತಥ್ಯಂ ಬ್ರೂಹೀತಿ ಸೌಮಿತ್ರಿಃ ಸೂತಂವಾಕ್ಯಮಥಾಬ್ರವೀತ್​ ॥ ೨೦ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಾಶಃ ಸರ್ಗಃ ಉತ್ತರಕಾಂಡಃ 