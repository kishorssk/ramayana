ಚತುರ್ನವತಿತಮಃ ಸರ್ಗಃ - ರಾಮಾಯಣಗಾನಮ್ ತೌ ರಜನ್ಯಾಂ ಪ್ರಭಾತಾಯಾಂ ಸ್ನಾತೌಹುತಹುತಾಶನೌ । ಯಥೋಕ್ತಮೃಷಿಣಾ ಪೂರ್ವಂ ಸರ್ವಂತತ್ರೋಪಗಾಯತಾಮ್ ॥ ೧ ॥ ತಾಂ ಸ ಶುಶ್ರಾವ ಕಾಕುತ್ಸ್ಥಃ ಪೂರ್ವಾಚಾರ್ಯವಿನಿರ್ಮಿತಾಮ್ । ಅಪೂರ್ವಾಂ ಪಾಠ್ಯಜಾತಿಂ ಚ ಗೇಯೇನಸಮಲಂಕೃತಾಮ್ ॥ ೨ ॥ ಪ್ರಮಾಣೈಬಹುಭಿರ್ಯುಕ್ತಾಂತಂತ್ರೀಲಯಸಮನ್ವಿತಾಮ್ । ಬಾಲಾಭ್ಯಾಂ ರಾಘವಃ ಶ್ರುತ್ವಾಕೌತೂಹಲಪರೋಽಭವತ್​ ॥ ೩ ॥ ಅಥ ಕರ್ಮಾಂತರೇ ರಾಜಾ ಸಮಾಹೂಯಮಹಾಮುನಿಮ್ । ಪಾರ್ಥಿವಾಂಶ್ಚ ನರವ್ಯಾಘ್ರಃ ಪಂಡಿತಾನ್ನೈಗಮಾಂಸ್ತಥಾ ॥ ೪ ॥ ಪೌರಾಣಿಕಾನ್​ ಶಬ್ದವಿದೋ ಯೇ ಚ ವೃದ್ಧಾ ದ್ವಿಜಾತಯಃ । ಸ್ವರಾಣಾಂ ಲಕ್ಷಣಜ್ಞಾಂಶ್ಚ ಉತ್ಸುಕಾನ್​ದ್ವಿಜಸತ್ತಮಾನ್​ ॥ ೫ ॥ ಲಕ್ಷಣಜ್ಞಾಂಶ್ಚ ಗಾಂಧರ್ವಾನ್ನೈಗಮಾಂಶ್ಚ ವಿಶೇಷತಃ । ಪಾದಾಕ್ಷರಸಮಾಸಜ್ಞಾಂಶ್ಛಂದಸ್ಸುಪರಿನಿಷ್ಠಿತಾನ್​ ॥ ೬ ॥ ಕಲಮಾತ್ರಾವಿಭಾಗಜ್ಞಾನ್​ ಜ್ಯೋತಿಷೇ ಚಪರಂ ಗತಾನ್​ । ಕ್ರಿಯಾಕಲ್ಪವಿದಶ್ಚೈವ ತಥಾಕಾವ್ಯವಿದೋ ಜನಾನ್​ ॥ ೭ ॥ ಭಾಷಾಜ್ಞಾನಿಂಗಿತಜ್ಞಾಂಶ್ಚನೈಗಮಾಂಶ್ಚಾಪ್ಯಶೇಷತಃ । ಹೇತೂಪಚಾರಕುಶಲಾನ್​ ವಚನೇ ಚಾಪಿಹೈತುಕಾನ್​ ॥ ೮ ॥ ಛಂದೋವಿದಃ ಪುರಾಣಜ್ಞಾನ್​ ವೈದಿಕಾನ್​ದ್ವಿಜಸತ್ತಮಾನ್​ । ಚಿತ್ರಜ್ಞಾನ್​ ವೃತ್ತಸೂತ್ರಜ್ಞಾನ್​ಗೀತನೃತ್ಯವಿಶಾರದಾನ್​ ॥ ೯ ॥ ಶಾಸ್ತ್ರಜ್ಞಾನೀತಿನಿಪುಣಾನ್​ವೇದಾಂತಾರ್ಥಪ್ರಬೋಧಕಾನ್​ । ವಿಶಾನ್​ ಸರ್ವಾನ್​ ಸಮಾನೀಯ ಗಾತಾರೌಸಮವೇಶಯತ್​ ॥ ೧೦ ॥ ದೃಷ್ಟ್ವಾ ಮುನಿಗಣಾಃ ಸರ್ವೇ ಪಾರ್ಥಿವಾಶ್ಚಮಹೌಜಸಃ । ಪಿಬಂತ ಇವ ಚಕ್ಷುರ್ಭಾ್ಯಂ ರಾಜಾನಂ ಗಾಯಕೌಚತೌ॥ ೧೧ ॥ ಊಚುಃ ಪರಸ್ಪರಂ ಚೇದಂ ಸರ್ವ ಏವಸಮಂತತಃ । ಉಭೌ ರಾಮಸ್ಯ ಸದೃಶೌ ಬಿಂಬಾದ್ಬಿಂಬಮಿವೋತ್ಥಿತೌ ॥ ೧೨ ॥ ಜಟಿಲೌ ಯದಿ ನ ಸ್ಯಾತಾಂ ನ ವಲ್ಕಲಧರೌ ಯದಿ। ವಿಶೇಷಂ ನಾಧಿಗಚ್ಛಾಮೋ ಗಾಯತೋರಾಘವಸ್ಯ ಚ ॥ ೧೩ ॥ ತೇಷಾಂ ಸಂವದತಾಮೇವಂ ಶ್ರೋತೄಣಾಂಹರ್ಷವರ್ಧನಮ್ । ಗೇಯಂ ಪ್ರಚಕ್ರತುಸ್ತತ್ರ ತಾವುಭೌಮುನಿದಾರಕೌ ॥ ೧೪ ॥ ತತಃ ಪ್ರವೃತ್ತಂ ಮಧುರಂಗಾಂಧರ್ವಮತಿಮಾನುಷಮ್ । ನ ಚ ತೃಪ್ತಿಂ ಯಯುಃ ಸರ್ವೇಶ್ರೋತಾರೋ ಗಾನಸಂಪದಾ ॥ ೧೫ ॥ ಪ್ರವೃತ್ತಮಾದಿತಃ ಪೂರ್ವಸರ್ಗಂನಾರದದರ್ಶಿತಮ್ । ತತಃ ಪ್ರಭೃತಿ ಸರ್ಗಾಂಶ್ಚ ಯಾವದ್ವಿಂಶತ್ಯಗಾಯತಾಮ್ ॥ ೧೬ ॥ ತತೋಽಪರಾಹ್ಣ ಸಮಯೇ ರಾಘವಃ ಸಮಭಾಷತ । ಶ್ರುತ್ವಾ ವಿಂಶತಿಸರ್ಗಾಂಸ್ತಾನ್​ ಭ್ರಾತರಂಭ್ರಾತೃವತ್ಸಲಃ ॥ ೧೭ ॥ ಅಷ್ಟಾದಶಸಹಸ್ರಾಣಿ ಸುವರ್ಣಸ್ಯ ಮಹಾತ್ಮನೋಃ । ಪ್ರಯಚ್ಛ ಶೀಘ್ರಂ ಕಾಕುತ್ಸ್ಥ ಯದನ್ಯದಭಿಕಾಂಕ್ಷಿತಮ್ ॥ ೧೮ ॥ ದದೌ ಶೀಘ್ರಂ ಸ ಕಾಕುತ್ಸ್ಥೋಬಾಲಯೋರ್ವೈ ಪೃಥಕ್​ ಪೃಥಕ್​ । ದೀಯಮಾನಂ ಸುವರ್ಣಂ ತು ನಾಗೃಹ್ಣೀತಾಂಕುಶೀಲವೌ ॥ ೧೯ ॥ ಊಚುತುಶ್ಚ ಮಹಾತ್ಮಾನೌ ಕಿಮನೇನೇತಿವಿಸ್ಮಿತೌ । ವನ್ಯೇನ ಫಲಮೂಲೇನ ನಿರತೌ ವನವಾಸಿನೌ॥ ೨೦ ॥ ಸುವರ್ಣೇನ ಹಿರಣ್ಯೇನ ಕಿಂ ಕರಿಷ್ಯಾಮಹೇವನೇ । ತಥಾ ತಯೋಃ ಪ್ರಬ್ರುವತೋಕುತೂಹಲಸಮನ್ವಿತಾಃ ॥ ೨೧ ॥ ಶ್ರೋತಾರಶ್ಚೈವ ರಾಮಶ್ಚ ಸರ್ವ ಏವಸುವಿಸ್ಮಿತಾಃ । ತಸ್ಯ ಚೈವಾಗಮಂ ರಾಮಃ ಕಾವ್ಯಸ್ಯ ಶ್ರೋತುಮುತ್ಸುಕಃ ॥ ೨೨ ॥ ಪಪ್ರಚ್ಛ ತೌ ಮಹಾತೇಜಾಸ್ತಾವುಭೌಮುನಿದಾರಕೌ । ಕಿಂಪ್ರಮಾಣಮಿದಂ ಕಾವ್ಯಂ ಕಾ ಪ್ರತಿಷ್ಠಾ ಮಹಾತ್ಮನಃ ॥ ೨೩ ॥ ಕರ್ತಾ ಕಾವ್ಯಸ್ಯ ಮಹತಃ ಕ್ವ ಚಾಸೌ ಮುನಿಪುಂಗವಃ । ಪೃಚ್ಛಂತಂ ರಾಘವಂವಾಕ್ಯಮೂಚತುರ್ಮುನಿದಾರಕೌ ॥ ೨೪ ॥ ವಾಲ್ಮೀಕಿರ್ಭಗವಾನ್​ ಕರ್ತಾ ಸಂಪ್ರಾಪ್ತೋಯಜ್ಞಸಂವಿಧಾಮ್ । ಯೇನೇದಂ ಚರಿತಂ ತುಭ್ಯಮಶೇಷಂಸಂಪ್ರದರ್ಶಿತಮ್ ॥ ೨೫ ॥ ಸಂನಿಬದ್ಧಂ ಹಿ ಶ್ಲೋಕಾನಾಂಚತುರ್ವಿಂಶತ್ಸಹಸ್ರಕಮ್ । ಉಪಾಖ್ಯಾನಶತಂ ಚೈವ ಭಾರ್ಗವೇಣ ತಪಸ್ವಿನಾ ॥ ೨೬ ॥ ಆದಿಪ್ರಭೃತಿ ವೈ ರಾಜನ್​ ಪಂಚ ಸರ್ಗಶತಾನಿಚ । ಕಾಂಡಾನಿ ಷಟ್​ ಕೃತಾನೀಹ ಸೋತ್ತರಾಣಿಮಹಾತ್ಮನಾ ॥ ೨೭ ॥ ಕೃತಾನಿ ಗುರುಣಾಸ್ಮಾಕಮೃಷಿಣಾ ಚರಿತಂತವ । ಪ್ರತಿಷ್ಠಾಜೀವಿತಂ ಯಾವತ್ತಾವತ್​ ಸರ್ವಸ್ಯ ವರ್ತತೇ ॥ ೨೮ ॥ ಯದಿ ಬುದ್ಧಿಃ ಕೃತಾ ರಾಜನ್​ ಶ್ರವಣಾಯಮಹಾರಥ । ಕರ್ಮಾಂತರೇಕ್ಷಣೀಭೂತಸ್ತಚ್ಛೃಣುಷ್ವ ಸಹಾನುಜಃ ॥ ೨೯ ॥ ಬಾಢಮಿತ್ಯಬ್ರವೀದ್ರಾಮಸ್ತೌ ಚಾನುಜ್ಞಾಪ್ಯ ರಾಘವಮ್ । ಪ್ರಹೃಷ್ಟೌ ಜಗ್ಮತುಃ ಸ್ಥಾನಂಯತ್ರಾಸ್ತೇ ಮುನಿಪುಂಗವಃ ॥ ೩೦ ॥ ರಾಮೋಽಪಿ ಮುನಿಭಿಃ ಸಾರ್ಧಂ ಪಾರ್ಥಿವೈಶ್ಚಮಹಾತ್ಮಭಿಃ । ಶ್ರುತ್ವಾ ತದ್ಗೀತಿಮಾಧುರ್ಯಂ ಕರ್ಮಶಾಲಾಮುಪಾಗಮತ್​ ॥ ೩೧ ॥ ಶುಶ್ರಾವ ತತ್ತಾಲಲಯೋಪಪನ್ನಂ ಸರ್ಗಾನ್ವಿತಂಸುಸ್ವರಶಬ್ದಯುಕ್ತಮ್ । ತಂತ್ರೀಲಯವ್ಯಂಜನಯೋಗಯುಕ್ ಅ್ತಂಕುಶೀಲವಾಭ್ಯಾಂ ಪರಿಗೀಯಮಾನಮ್ ॥ ೩೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ನವತಿತಮಃ ಸರ್ಗಃ ಉತ್ತರಕಾಂಡಃ 