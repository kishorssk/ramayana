ದ್ವಾತ್ರಿಂಶಃ ಸರ್ಗಃ - ರಾವಣಗ್ರಹಣಮ್ ನರ್ಮದಾಪುಲಿನೇ ಯತ್ರ ರಾಕ್ಷಸೇಂದ್ರಃಸುದಾರುಣಃ । ಪುಷ್ಪೋಪಹಾರಂ ಕುರುತೇತಸ್ಮಾದ್ದೇಶಾದದೂರತಃ ॥ ಅರ್ಜುನೋ ಜಯತಾಂ ಶ್ರೇಷ್ಠೋಮಾಹಿಷ್ಮತ್ಯಾಃ ಪತಿಃ ಪ್ರಭುಃ । ಕ್ರೀಡತೇ ಸಹನಾರಿಭಿರ್ನರ್ಮದಾತೋಯಮಾಶ್ರಿತಃ ॥ ೨ ॥ ತಾಸಾಂ ಮಧ್ಯಗತೋ ರಾಜಾ ರರಾಜ ಚತದಾರ್ಜುನಃ । ಕರೇಣೂನಾಂ ಸಹಸ್ರಸ್ಯ ಮಧ್ಯಸ್ಥ ಇವಕುಂಜರಃ ॥ ೩ ॥ ಜಿಜ್ಞಾಸುಃ ಸ ತು ಬಾಹೂನಾಂಸಹಸ್ರಸ್ಯೋತ್ತಮಂ ಬಲಮ್ । ರುರೋಧ ನರ್ಮದಾವೇಗಂಬಾಹುಭಿರ್ಬಹುಭಿರ್ವೃತಃ ॥ ಕಾರ್ತವೀರ್ಯಭುಜಾಸಕ್ತಂ ತಜ್ಜಲಂಪ್ರಾಪ್ಯ ನಿರ್ಮಲಮ್ । ಕೂಲೋಪಹಾರಂ ಕುರ್ವಾಣಂಪ್ರತಿಸ್ರೋತಃ ಪ್ರಧಾವತಿ ॥ ಸಮೀನನಕ್ರಮಕರಃ ಸಪುಷ್ಪಕುಶಸಂಸ್ತರಃ । ಸ ನರ್ಮದಾಂಭಸೋ ವೇಗಃ ಪ್ರಾವೃಟ್​ಕಾಲ ಇವಾಬಭೌ ॥ ೬ ॥ ಸ ವೇಗಃ ಕಾರ್ತವೀರ್ಯೇಣ ಸಂಪ್ರೇಷಿತಇವಾಂಭಸಃ । ಪುಷ್ಪೋಪಹಾರಂ ಸಕಲಂ ರಾವಣಸ್ಯ ಜಹಾರಹ॥ ೭ ॥ ರಾವಣೋರ್ಽಧಸಮಾಪ್ತಂ ತಮುತ್ಸೃಜ್ಯ ನಿಯಮಂ ತದಾ । ನರ್ಮದಾಂ ಪಶ್ಯತೇ ಕಾಂತಾಂ ಪ್ರತಿಕೂಲಾಂ ಯಥಾ ಪ್ರಿಯಾಮ್ ॥ ೮ ॥ ಪಶ್ಚಿಮೇನ ತು ತಂ ದೃಷ್ಟ್ವಾಸಾಗರೋದ್ಗಾರಸಂನಿಭಮ್ । ವರ್ಧಂತಮಂಭಸೋ ವೇಗಂಪೂರ್ವಾಮಾಶಾಂ ಪ್ರವಿಶ್ಯ ತು ॥ ತತೋಽನುದ್ಭ್ರಾಂತಶಕುನಾಂಸ್ವಭಾವೋಪರಮೇ ಸ್ಥಿತಾಮ್ । ನಿರ್ವಿಕಾರಾಂಗನಾಭಾಸಾಮಪಶ್ಯದ್ರಾವಣೋನದೀಮ್ ॥ ೧೦ ॥ ಸವ್ಯೇತರಕರಾಂಗುಲ್ಯಾ ಸಶಬ್ದಂ ಚದಶಾನನಃ । ವೇಗಪ್ರಭವಮನ್ವೇಷ್ಟುಂ ಸೋಽದಿ ಶಚ್ಛುಕಸಾರಣೌ ॥ ೧೧ ॥ ತೌ ತು ರಾವಣಸಂದಿಷ್ಟೌ ಭ್ರಾತರೌಶುಕಸಾರಣೌ । ವ್ಯೋಮಾಂತರಗತೌ ವೀರೌ ಪ್ರಸ್ಥಿತೌಪಶ್ಚಿಮೋನ್ಮುಖೌ ॥ ೧೨ ॥ ಅರ್ಧಯೋಜನಮಾತ್ರಂ ತು ಗತ್ವಾ ತೌ ರಜನೀಚರೌ । ಪಶ್ಯೇತಾಂ ಪುರುಷಂ ತೋಯೇಕ್ರೀಡಂತಂ ಸಹಯೋಷಿತಮ್ ॥ ೧೩ ॥ ಬೃಹತ್ಸಾಲಪ್ರತೀಕಾಶಂತೋಯವ್ಯಾಕುಲಮೂರ್ಧಜಮ್ । ಮದರಕ್ತಾಂತನಯನಂಮದವ್ಯಾಕುಲತೇಜಸಮ್ ॥ ೧೪ ॥ ನದೀಂ ಬಾಹುಸಹಸ್ರೇಣರುಂಧಂತಮರಿಮರ್ದನಮ್ । ಗಿರಿಂ ಪಾದಸಹಸ್ರೇಣ ರುಂಧಂತಮಿವ ಮೇದಿನೀಮ್॥ ೧೫ ॥ ಬಾಲಾನಾಂ ವರನಾರೀಣಾಂ ಸಹಸ್ರೇಣಸಮಾವೃತಮ್ । ಸಮದಾನಂ ಕರೇಣೂನಾಂ ಸಹಸ್ರೇಣೇವಕುಂಜರಮ್ ॥ ೧೬ ॥ ತಮದ್ಭುತತಮಂ ದೃಷ್ಟ್ವಾ ರಾಕ್ಷಸೌಶುಕಸಾರಣೌ । ಸಂನಿವೃತ್ತಾವುಪಾಗಮ್ಯ ರಾವಣಂತಮಥೋಚತುಃ ॥ ೧೭ ॥ ಬೃಹತ್ಸಾಲಪ್ರತೀಕಾಶಃ ಕೋಽಪ್ಯಸೌ ರಾಕ್ಷಸೇಶ್ವರಃ । ನರ್ಮದಾಂ ರೋಧವದ್ರುದ್ಧ್ವಾಕ್ರೀಡಾಪಯತಿ ಯೋಷಿತಃ ॥ ೧೮ ॥ ತೇನ ಬಾಹುಸಹಸ್ರೇಣ ಸಂನಿರುದ್ಧಜಲಾ ನದೀ । ಸಾಗರೋದ್ಗಾರಸಂಕಾಶಾನುದ್ಗಾರಾನ್​ಸೃಜತೇ ಮುಹುಃ ॥ ೧೯ ॥ ಇತ್ಯೇವಂ ಭಾಷಮಾಣೌ ತೌ ನಿಶಮ್ಯ ಶುಕಸಾರಣೌ । ರಾವಣೋರ್ಽಜುನ ಇತ್ಯುಕ್ತ್ವಾ ಪ್ರಯಯೌ ಯುದ್ಧಲಾಲಸಃ ॥ ೨೦ ॥ ಅರ್ಜುನಾಭಿಮುಖೇ ತಸ್ಮಿನ್​ ರಾವಣೇ ರಾಕ್ಷಸಾಧಿಪೇ । ಚಂಡಃ ಪ್ರವಾತಿ ಪವನಃ ಸನಾದಃ ಸರಜಾಸ್ತದಾ ॥ ೨೧ ॥ ಸಕೃದೇವ ಕೃತೋ ರಾವಃ ಸರಕ್ತಃ ಪ್ರೇಷಿತೋ ಘನೈಃ । ಮಹೋದರಮಹಾಪಾರ್ಶ್ವಧೂಮ್ರಾಕ್ಷಶುಕಸಾರಣೈಃ ॥ ೨೨ ॥ ಸಂವೃತೋ ರಾಕ್ಷಸೇಂದ್ರಸ್ತು ತತ್ರಾಗಾದ್ಯತ್ರ ಚಾರ್ಜುನಃ । ಅದೀರ್ಘೇಣೈವ ಕಾಲೇನ ಸ ತದಾರಾಕ್ಷಸೋ ಬಲೀ ॥ ೨೩ ॥ ತಂ ನರ್ಮದಾಹ್ರದಂ ಭೀಮಮಾಜಗಾಮಾಂಜನಪ್ರಭಃ । ಸ ತತ್ರ ಸ್ತ್ರೀಪರಿವೃತಂ ವಾಸಿತಾಭಿರಿವದ್ವಿಪಮ್ ॥ ೨೪ ॥ ನರೇಂದ್ರಂ ಪಶ್ಯತೇ ರಾಜಾ ರಾಕ್ಷಸಾನಾಂತದಾರ್ಜುನಮ್ । ಸ ರೋಷಾದ್ರಕ್ತನಯನೋರಾಕ್ಷಸೇಂದ್ರೋ ಬಲೋದ್ಧತಃ ॥ ೨೫ ॥ ಇತ್ಯೇವಮರ್ಜುನಾಮಾತ್ಯಾನಾಹ ಗಂಭೀರಯಾ ಗಿರಾ । ಅಮಾತ್ಯಾಃ ಕ್ಷಿಪ್ರಮಾಖ್ಯಾತ ಹೈಹಯಸ್ಯ ನೃಪಸ್ಯ ವೈ ॥ ೨೬ ॥ ಯುದ್ಧಾರ್ಥೀ ಸಮನುಪ್ರಾಪ್ತೋರಾವಣೋ ನಾಮ ರಾಕ್ಷಸಃ । ರಾವಣಸ್ಯ ವಚಃ ಶ್ರುತ್ವಾಮಂತ್ರಿಣೋಽಥಾರ್ಜುನಸ್ಯ ತೇ ॥ ೨೭ ಉತ್ತಸ್ಥುಃ ಸಾಯುಧಾಸ್ತ್ರಾಶ್ಚ ರಾವಣಂವಾಕ್ಯಮಬ್ರುವನ್​ । ಯುದ್ಧಸ್ಯ ಕಾಲೋ ವಿಜ್ಞಾತಃ ಸಾಧುಭೋಃ ಸಾಧು ರಾವಣ ॥ ೨೮ ॥ ಯಃ ಕ್ಷೀಬಂ ಸ್ತ್ರೀವೃತಂ ಚೈವಯೋದ್ಧುಮುತ್ಸಹಸೇ ನೃಪಮ್ । ಸ್ತ್ರೀಸಮಕ್ಷಂ ಕಥಂಯತ್ತದ್ಯೋದ್ದುಮುತ್ಸಹಸೇರ್ಽಜುನಮ್ ॥ ೨೯ ॥ ವಾಸಿತಾಮಧ್ಯಗಂ ಮತ್ತಂ ಶಾರ್ದೂಲಂ ಇವ ಕುಂಜರಮ್ । ಕ್ಷಮಸ್ವಾದ್ಯ ದಶಗ್ರೀವ ಚೋಷ್ಯತಾಂಶರ್ವರೀ ತ್ವಯಾ ॥ ೩೦ ॥ ಯುದ್ಧೇ ಶ್ರದ್ಧಾ ಚ ಯದ್ಯಸ್ತಿ ಶ್ವಸ್ತಾತಸಮರೇರ್ಽಜುನಮ್ । ಯದ್ಯದ್ಯಾಸ್ತಿ ಮತಿರ್ಯೋದ್ಧುಂ ಯುದ್ಧತೃಷ್ಣಾ ಸಮಾವೃತಾ ॥ ೩೧ ॥ ನಿಹತ್ಯಾಸ್ಮಾಂಸ್ತತೋಯುದ್ಧಮರ್ಜುನೇನೋಪಯಾಸ್ಯಸಿ । ತತಸ್ತೇ ರಾವಣಾಮಾತ್ಯೈರಮಾತ್ಯಾಃ ಪಾರ್ಥಿವಸ್ಯ ತು ॥ ೩೨ ॥ ಸೂದಿತಾಶ್ಚಾಪಿ ತೇ ಯುದ್ಧೇ ಭಕ್ಷಿತಾಶ್ಚಬುಭುಕ್ಷಿತೈಃ । ತತೋ ಹಲಹಲಾಶಬ್ದೋ ನರ್ಮದಾತೀರಆಬಭೌ ॥ ೩೩ ॥ ಅರ್ಜುನಸ್ಯಾನುಯಾತೄಣಾಂ ರಾವಣಸ್ಯ ಚಮಂತ್ರಿಣಾಮ್ । ಇಷುಭಿಸ್ತೋಮರೈಃ ಶೂಲೈಸ್ತ್ರಿಶೂಲೈರ್ವಜ್ರಕರ್ಷಣೈಃ ॥ ೩೪ ॥ ಸರಾವಣನರ್ದಯಂತಃ ಸಮಂತಾತ್​ಸಮಭಿದ್ರುತಾಃ । ಹೈಹಯಾಧಿಪಯೋಧಾನಾಂ ವೇಗ ಆಸೀತ್​ ಸುದಾರುಣಃ ॥ ೩೫ ॥ ಸನಕ್ರಮೀನಮಕರಸಮುದ್ರಸ್ಯೇವನಿಸ್ವನಃ । ರಾವಣಸ್ಯ ತು ತೇಽಮಾತ್ಯಾಃ ಪ್ರಹಸ್ತಶುಕಸಾರಣಾಃ ॥ ೩೬ ॥ ಕಾರ್ತವೀರ್ಯಬಲಂ ಕ್ರುದ್ಧಾ ನಿರ್ದಹಂತಿ ಸ್ಮ ತೇಜಸಾ । ಅರ್ಜುನಾಯ ತು ತತ್​ ಕರ್ಮ ರಾವಣಸ್ಯ ಸಮಂತ್ರಿಣಃ ॥ ೩೭ ॥ ಕ್ರೀಡಮಾನಾಯ ಕಥಿತಂಪುರುಷೈರ್ದಾ್ವರರಕ್ಷಿಭಿಃ । ಶ್ರುತ್ವಾ ನ ಭೇತವ್ಯಮಿತಿ ಸ್ತ್ರೀಜನಂ ತಂತತೋರ್ಽಜುನಃ ॥ ೩೮ ॥ ಉತ್ತತಾರ ಜಲಾತ್ತಸ್ಮಾದ್ಗಂಗಾತೋಯಾದಿವಾಂಜನಃ । ಕ್ರೋಧದೂಷಿತನೇತ್ರಸ್ತು ಸತತೋರ್ಽಜುನಪಾವಕಃ ॥ ೩೯ ಪ್ರಜಜ್ವಾಲ ಮಹಾಘೋರೋ ಯುಗಾಂತಇವ ಪಾವಕಃ । ಸ ತೂರ್ಣತರಮಾದಾಯ ವರಹೇಮಾಂಗದೋ ಗದಾಮ್ ॥೪೦ ಅಭಿದುದ್ರಾವ ರಕ್ಷಾಂಸಿ ತಮಾಂಸೀವದಿವಾಕರಃ । ಬಾಹುವಿಕ್ಷೇಪಕರಣಾಂ ಸಮುದ್ಯಮ್ಯ ಮಹಾಗದಾಮ್ ॥ ೪೧ ॥ ಗಾರುಡಂ ವೇಗಮಾಸ್ಥಾಯ ಚಾಪಪಾತೈವಸೋರ್ಽಜುನಃ । ತಸ್ಯ ಮಾರ್ಗಂ ಸಮಾರುದ್ಧ್ಯ ವಿಂದ್ಯೋರ್ಽಕಸ್ಯೇವ ಪರ್ವತಃ ॥ ೪೨ ॥ ಸ್ಥಿತೋ ವಿಂಧ್ಯ ಇವಾಕಂಪ್ಯಃ ಪ್ರಹಸ್ತೋಮುಸಲಾಯುಧಃ । ತತೋಽಸ್ಯ ಮುಸಲಂ ಘೋರಂಲೋಹಬದ್ಧಂ ಮಹೋದ್ಧತಃ ॥ ೪೩ ॥ ಪ್ರಹಸ್ತಃ ಪ್ರೇಷಯನ್​ ಕ್ರುದ್ಧೋರರಾಸ ಚ ಯಥಾಂಬುದಃ । ತಸ್ಯಾಗ್ರೇಮುಸಲಸ್ಯಾಗ್ನಿರಶೋಕಾಪೀಡಸಂನಿಭಃ ॥ ೪೪ ॥ ಪ್ರಹಸ್ತಕರಮುಕ್ತಸ್ಯ ಬಭೂವಪ್ರದಹನ್ನಿವ । ಅಥಾಯಾಂತಂ ತು ಮುಸಲಂಕಾರ್ತವೀರ್ಯಸ್ತದಾರ್ಜುನಃ ॥ ೪೫ ॥ ನಿಪುಣಂ ವಂಚಯಾಮಾಸ ಗದಯಾಗತವಿಕ್ಲವಃ । ತತಸ್ತಮಭಿರುದ್ರಾವ ಪ್ರಹಸ್ತಂಹೈಹಯಾಧಿಪಃ ॥ ೪೬ ॥ ಭ್ರಾಮಯಾಣೋ ಗದಾಂ ಗುರ್ವೀಂ ಪಂಚಬಾಹುಶತೋಚ್ಛ್ರಯಾಂ । ತಥಾಹತೋಽತಿವೇಗೇನ ಪ್ರಹಸ್ತೋಗದಯಾ ತದಾ ॥ ೪೭ ನಿಪಪಾತ ಹತಃ ಶೈಲೋ ವಜ್ರಿವಜ್ರಹತೋ ಯಥಾ । ಪ್ರಹಸ್ತಂ ಪತಿತಂ ದೃಷ್ಟ್ವಾಮಾರೀಚಶುಕಸಾರಣಾಃ ॥ ೪೮ ॥ ಸಮಹೋದರಧೂಮ್ರಾಕ್ಷಾಹ್ಯಪಸೃಷ್ಟಾ ರಣಾಜಿರಾತ್​ । ಅಪಕ್ರಾಂತೇಷ್ವಮಾತ್ಯೇಷು ಪ್ರಹಸ್ತೇ ವಿನಿಪಾತಿತೇ ॥ ೪೯ ॥ ರಾವಣೋಽಭ್ಯದ್ರವತ್ತೂರ್ಣಮರ್ಜುನಂ ನೃಪಸತ್ತಮಮ್ । ಸಹಸ್ರಬಾಹೋಸ್ತದ್ಯುದ್ಧಂವಿಂಶದ್ಬಾಹೋಶ್ಚ ದಾರುಣಮ್ ॥ ೫೦ ॥ ನೃಪರಾಕ್ಷಸಯೋಸ್ತತ್ರ ಚಾರಬ್ಧಂರೋಮಹರ್ಷಣಮ್ । ಸಾಗರಾವಿವ ಸಂರಬ್ಧೌ ಚಲನ್ಮೂಲಾವಿವಾಚಲೌ ॥ ೫೧ ॥ ತೇಜೋಯುಕ್ತಾವಿವಾದಿತ್ಯೌ ಪ್ರದಹಂತವಿವಾನಲೌ । ಬಲೋನ್ನತೌ ಯಥಾ ನಾಗೌ ವಾಸಿತಾರ್ಥೇ ಯಥಾವೃಷೌ ॥ ೫೨ ॥ ಮೇಘಾವಿವ ವಿನರ್ದಂತೌ ಸಿಂಹಾವಿವ ಬಲೋತ್ಕಟೌ। ರುದ್ರಕಾಲಾವಿವ ಕ್ರುದ್ಧೌ ತದಾ ತೌರಾಕ್ಷಸಾರ್ಜುನೌ ॥ ೫೩ ॥ ಪರಸ್ಪರಂ ಗದಾಭ್ಯಾಂ ತೌತಾಡಯಾಮಾಸತುರ್ಭೃಶಮ್ । ವಜ್ರಪ್ರಹಾರಾನಚಲಾ ಯಥಾ ಘೋರಾನ್​ವಿಷೇಹಿರೇ ॥ ೫೪ ॥ ಗದಾಪ್ರಹಾರಾಂಸ್ತೌ ತತ್ರ ಸೇಹಾತೇನರರಾಕ್ಷಸೌ । ಯಥಾಶನಿರವೇಭ್ಯಸ್ತು ಜಾಯತೇಽಥ ಪ್ರತಿಶ್ರುತಿಃ ॥ ೫೫ ॥ ತಥಾ ತಯೋರ್ಗದಾಪೋಥೈರ್ದಿಶಃ ಸರ್ವಾಃ ಪ್ರತಿಶ್ರುತಾಃ । ಅರ್ಜುನಸ್ಯ ಗದಾ ಸಾ ತುಪಾತ್ಯಮಾನಾಹಿತೋರಸಿ ॥ ೫೬ ॥ ಕಾಂಚನಾಭಂ ನಭಶ್ಚಕ್ರೇ ವಿದ್ಯುತ್ವೌದಾಮಿನೀ ಯಥಾ । ತಥೈವ ರಾವಣೇನಾಪಿ ಪಾತ್ಯಮಾನಾಮುಹುರ್ಮುಹುಃ ॥ ೫೭ ॥ ಅರ್ಜುನೋರಸಿ ನಿರ್ಭಾತಿ ಗದೋಲ್ಕೇವಮಹಾಗಿರೌ । ನಾರ್ಜುನಃ ಖೇದಮಾಯಾತಿ ನ ರಾಕ್ಷಸಗಣೇಶ್ವರಃ ॥ ೫೮ ॥ ಇದಮಾಸೀತ್ತಯೋರ್ಯುದ್ಧಂ ಯಥಾ ಪೂರ್ವಂ ಬಲೀಂದ್ರಯೋಃ । ಶೃಂಗೈರ್ಮಹರ್ಷಭೌಯದ್ವದ್ದಂತಾಗ್ರೈರಿವ ಕುಂಜರೌ ॥ ೫೯ ॥ ಪರಸ್ಪರಂ ತೌ ನಿಘ್ನಂತೌನರರಾಕ್ಷಸಸತ್ತಮೌ । ತತೋರ್ಽಜುನೇನ ಕ್ರುದ್ಧೇನ ಸರ್ವಪ್ರಾಣೇನ ಸಾ ಗದಾ ॥ ೬೦ ಸ್ತನಯೋರಂತರೇ ಮುಕ್ತಾ ರಾವಣಸ್ಯ ಮಹೋರಸಿ । ವರದಾನಕೃತತ್ರಾಣೇ ಸಾ ಗದಾರಾವಣೋರಸಿ ॥ ೬೧ ॥ ದುರ್ಬಲೇವ ಯಥಾವೇಗಂ ದ್ವಿಧಾಭೂತ್ವಾಪತತ್​ ಕ್ಷಿತೌ । ಸ ತ್ವರ್ಜುನಪ್ರಮುಕ್ತೇನ ಗದಾಪಾತೇನರಾವಣಃ ॥ ೬೨ ॥ ಅಪಾಸರ್ಪದ್ಧನುರ್ಮಾತ್ರಂ ನಿಷಸಾದ ಚನಿಷ್ಪನನ್​ । ಸ ವಿಹ್ವಲಂ ತದಾಲಕ್ಷ್ಯ ದಶಗ್ರೀವಂತತೋರ್ಽಜುನಃ ॥ ೬೩ ॥ ಸಹಸೋತ್ಪತ್ಯ ಜಗ್ರಾಹ ಗರುತ್ಮಾನಿವಪನ್ನಗಮ್ । ಸ ತಂ ಬಾಹುಸಹಸ್ರೇಣ ಬಲಾದ್ಗೃಹ್ಯ ದಶಾನನಮ್ ॥ ೬೪ ॥ ಬಬಂಧ ಬಲವಾನ್​ ರಾಜಾ ಬಲಿಂ ನಾರಾಯಣೋಯಥಾ । ಬಧ್ಯಮಾನೇ ದಶಗ್ರೀವೇಸಿದ್ಧಚಾರಣದೇವತಾಃ ॥ ೬೫ ॥ ಸಾಧ್ವೀತಿ ವಾದಿನಃ ಪುಷ್ಪೈಃ ಕಿರಂತ್ಯರ್ಜುನಮೂರ್ಧನಿ । ವ್ಯಾಘ್ರೋ ಮೃಗಮಿವಾದಾಯ ಮೃಗರಾಡಿವ ದಂತಿನಮ್ ॥ ೬೬ ॥ ನನಾದ ಹೈಹಯೋ ರಾಜಾಹರ್ಷಾದಂಬುದವನ್ಮುಹುಃ । ಪ್ರಹಸ್ತಸ್ತು ಸಮಾಶ್ವಸ್ತೋ ದೃಷ್ಟ್ವಾಬದ್ಧಂ ದಶಾನನಮ್ ॥ ೬೭ ॥ ಸಹ ತೈ ರಾಕ್ಷಸೈಃಕ್ರುದ್ಧಶ್ಚಾಭಿದುದ್ರಾವ ಪಾರ್ಥಿವಮ್ । ನಕ್ತಂಚರಾಣಾಂ ವೇಗಸ್ತು ತೇಷಾಮಾಪತತಾಂ ಬಭೌ ॥ ೬೮ ॥ ಉದ್ಭೂತ ಆತಪಾಪಾಯೇ ಪಯೋದಾನಾಮಿವಾಂಬುಧೌ । ಮುಂಚ ಮುಂಚೇತಿ ಭಾಷಂತಸ್ತಿಷ್ಠ ತಿಷ್ಠೇತಿ ಚಾಸಕೃತ್​ ॥ ೬೯ ॥ ಮುಸಲಾನಿ ಸಶೂಲಾನಿಹ್ಯುತ್ಸಸರ್ಜುಸ್ತದಾರ್ಜುನೇ । ಅಪ್ರಾಪ್ತಾನ್ಯೇವ ತಾನ್ಯಾಶು ಅಸಂಭ್ರಾಂತಸ್ತದಾರ್ಜುನಃ ॥ ೭೦ ॥ ಆಯುಧಾನ್ಯಮರಾರೀಣಾಂಜಗ್ರಾಹಾರಿನಿಷೂದನಃ । ತತಸ್ತೈರೇವ ರಕ್ಷಾಂಸಿ ದುರ್ಧರೈಃಪ್ರವರಾಯುಧೈಃ ॥ ೭೧ ॥ ಭಿತ್ತ್ವಾ ವಿದ್ರಾವಯಾಮಾಸವಾಯುರಂಬುಧರಾನಿವ । ರಾಕ್ಷಸಾಂಸ್ತ್ರಾಸಯಿತ್ವಾ ತುಕಾರ್ತವೀರ್ಯೋರ್ಽಜುನಸ್ತದಾ ॥ ೭೨ ॥ ರಾವಣಂ ಗೃಹ್ಯ ನಗರಂ ಪ್ರವಿವೇಶಸುಹೃದ್ವೃತಃ ॥ ಸ ಕೀರ್ಯಮಾಣಃಕುಸುಮಾಕ್ಷತೋತ್ಕರೈರ್ದ್ವಿಜೈಃ ಸಪೌರೈಃಪುರುಹೂತಸನ್ನಿಭಃ । ತದಾರ್ಜುನಃ ಸಂಪ್ರವಿವೇಶ ತಾಂ ಪುರೀಂಬಲಿಂ ನಿಗೃಹ್ಯೇವ ಸಹಸ್ರಲೋಚನಃ ॥ ೭೩ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾತ್ರಿಂಶಃ ಸರ್ಗಃ ಉತ್ತರಕಾಂಡಃ 