ಅಷ್ಟೋತ್ತರಶತತಮಃ ಸರ್ಗಃ - ವಿಭೀಷಣಾದ್ಯಾದೇಶಃ ತೇ ದೂತಾ ರಾಮವಾಕ್ಯೇನ ಚೋದಿತಾಲಘುವಿಕ್ರಮಾಃ । ಪ್ರಜಗ್ಮುರ್ಮಧುರಾಂ ಶೀಘ್ರಂಚಕ್ರುರ್ವಾಸಂ ಚ ನಾಧ್ವನಿ ॥ ೧ ॥ ತೇ ತು ತ್ರಿಭಿರಹೋರಾತ್ರೈಃ ಸಂಪ್ರಾಪ್ಯ ಮಧುರಾಮಥ । ಶತ್ರುಘ್ನಾಯ ಯಥಾತತ್ತ್ವಮಾಚಖ್ಯುಃ ಸರ್ವಮೇವತತ್​ ॥ ೨ ॥ ಲಕ್ಷ್ಮಣಸ್ಯ ಪರಿತ್ಯಾಗಂ ಪ್ರತಿಜ್ಞಾಂರಾಘವಸ್ಯ ಚ । ಪುತ್ರಯೋರಭಿಷೇಕಂ ಚಪೌರನುಗಮನಂ ತಥಾ ॥ ೩ ॥ ಕುಶಸ್ಯ ನಗರೀ ರಮ್ಯಾ ವಿಂಧ್ಯಪರ್ವತರೋಧಸಿ । ಕುಶಾವತೀತಿ ನಾಮ್ನಾ ಸಾ ಕೃತಾ ರಾಮೇಣಧೀಮತಾ ॥ ೪ ॥ ಶ್ರಾವಸ್ತೀತಿ ಪುರೀ ರಮ್ಯಾ ಶ್ರಾವಿತಾ ಚಲವಸ್ಯ ಚ । ಅಯೋಧ್ಯಾಂ ವಿಜನಾಂ ಕೃತ್ವಾ ರಾಘವೋಭರತಸ್ತಥಾ ॥ ೫ ॥ ಸ್ವರ್ಗಸ್ಯ ಗಮನೋದ್ಯೋಗಂಕೃತವಂತೌ ಮಹಾರಥೌ । ಏವಂ ಸರ್ವಂ ನಿವೇದ್ಯಾಶು ಶತ್ರುಘ್ನಾಯಮಹಾತ್ಮನೇ ॥ ೬ ॥ ವೀರೇಮುಸ್ತೇ ತತೋ ದೂತಸ್ತ್ವರರಾಜೇತಿ ಚಾಬ್ರುವನ್​ । ತಚ್ಛ್ರುತ್ವಾ ಘೋರಸಂಕಾಶಂಕುಲಕ್ಷಯಮುಪಸ್ಥಿತಮ್ ॥ ೭ ॥ ಪ್ರಕೃತೀಸ್ತು ಸಮಾನೀಯ ಕಾಂಚನಂ ಚಪುರೋಧಸಮ್ । ಶೇಷಾಂ ಸರ್ವಂಯಥಾವೃತ್ತಮಬ್ರವೀದ್ರಘುನಂದನಃ ॥ ೮ ॥ ಆತ್ಮನಶ್ಚ ವಿಪರ್ಯಾಸಂ ಭವಿಷ್ಯಂಭ್ರಾತೃಭಿಃ ಸಹ । ತತಃ ಪುತ್ರದ್ವಯಂ ವೀರಃ ಸೋಽಭ್ಯಷಿಂಚನ್ನರಾಧಿಪಃ ॥ ಸುಬಾಹುರ್ಮಧುರಾಂ ಲೇಭೇಶತ್ರುಘಾತೀ ಚ ವೈದಿಶಮ್ । ದ್ವಿಧಾ ಕೃತ್ವಾ ತು ತಾಂ ಸೇನಾಂ ಮಾಧುರೀಂಪುತ್ರಯೋರ್ದ್ವಯೋಃ ॥ ೧೦ ॥ ಧನಂ ಚ ಯುಕ್ತಂ ಕೃತ್ವಾ ವೈ ಸ್ಥಾಪಯಾಮಾಸ ಪಾರ್ಥಿವಃ । ಸುಬಾಹುಂ ಮಧುರಾಯಾಂ ಚ ವೈದಿಶೇಶತ್ರುಘಾನಿನಮ್ ॥ ೧೧ ॥ ಯಯೌ ಸ್ಥಾಪ್ಯ ತದಾಯೋಧ್ಯಾಂರಥೇನೈಕೇನ ರಾಘವಃ । ಸ ದದರ್ಶ ಮಹಾತ್ಮಾನಂ ಜ್ವಲಂತಮಿವಪಾವಕಮ್ ॥ ೧೨ ॥ ಸೂಕ್ಷ್ಮ ಕ್ಷೌಮಾಂಬರಧರಂ ಮುನಿಭಿಃ ಪ್ರಯತೇಂದ್ರಿಯಃ । ಸೋಽಭಿವಾದ್ಯ ತತೋ ರಾಮಂ ಪ್ರಾಂಜಲಿಃ ಪ್ರಯತೇಂದ್ರಿಯಃ ॥ ೧೩ ॥ ಉವಾಚ ವಾಕ್ಯಂ ಧರ್ಮಜ್ಞಂ ಧರ್ಮಮೇವಾನುಚಿಂತಯನ್​ । ಕೃತ್ವಾಭಿಷೇಕಂ ಸುತಯೋರ್ಯುಕ್ತಂರಾಘವನಂದನ ॥ ೧೪ ॥ ತವಾನಯಗಮನೇ ರಾಜನ್​ ವಿದ್ಧಿ ಮಾಂಕೃತನಿಶ್ಚಯಮ್ ।ನ ಚಾನ್ಯದಪಿ ವಕ್ತವ್ಯಮತೋ ವೀರ ನಶಾಸನಮ್ ॥ ೧೫ ॥ ವಿಲೋಕ್ಯಮಾನಮಿಚ್ಛಾಮಿ ತ್ವದ್ವಿಧೇನ ವಿಶೇಷತಃ । ತಸ್ಯ ತಾಂ ಬುದ್ಧಿಮಕ್ಲೀಬಾಂ ವಿಜ್ಞಾಯರಘುನಂದನಃ ॥ ೧೬ ॥ ಬಾಢಮಿತ್ಯೇವ ಶತ್ರುಘ್ನಂ ರಾಮೋವಾಕ್ಯಮುವಾಚ ಹ । ತಸ್ಯ ವಾಕ್ಯಸ್ಯ ವಾಕ್ಯಾಂತೇ ವಾನರಾಃ ಕಾಮರೂಪಿಣಃ ॥ ೧೭ ॥ ಋಕ್ಷರಾಕ್ಷಸಸಂಘಾಶ್ಚಸಮಾಪೇತುರನೇಕಶಃ । ಸುಗ್ರೀವಂ ತೇ ಪುರಸ್ಕೃತ್ಯ ಸರ್ವ ಏವಸಮಾಗತಾಃ ॥ ೧೮ ॥ ತೇ ರಾಮಂ ದ್ರಷ್ಟುಮನಸಃ ಸ್ವರ್ಗಾಯಾಭಿಮುಖಂ ಸ್ಥಿತಮ್ । ದೇವಪುತ್ರಾ ಋಷಿಸುತಾ ಗಂಧರ್ವಾಣಾಂಸುತಾಸ್ತಥಾ ॥ ೧೯ ॥ ರಾಮಕ್ಷಯಂ ವಿದಿತ್ವಾ ತೇ ಸರ್ವ ಏವಸಮಾಗತಾಃ । ತೇ ರಾಮಮಭಿವಾದ್ಯೋಚುಃ ಸರ್ವೇವಾನರರಾಕ್ಷಸಾಃ ॥ ೨೦ ॥ ತವಾನುಗಮನೇ ರಾಜನ್​ ಸಂಪ್ರಾಪ್ತಾಃ ಕೃತನಿಶ್ಚಯಾಃ । ಯದಿ ರಾಮ ವಿನಾಸ್ಮಾಭಿರ್ಗಚ್ಛೇಸ್ತ್ವಂಪುರುಷೋತ್ತಮ ॥ ೨೧ ॥ ಯಮದಂಡಮಿವೋದ್ಯಮ್ಯ ತ್ವಯಾ ಸ್ಮ ವಿನಿಪಾತಿತಾಃ । ತೈರೇವಮುಕ್ತಃ ಕಾಕುತ್ಸ್ಥೋಬಾಢಮಿತ್ಯಬ್ರವೀತ್​ ಸ್ಮಯನ್​ ॥ ೨೨ ಏತಸ್ಮಿನ್ನಂತರೇ ರಾಮಂ ಸುಗ್ರೀವೋಽಪಿಮಹಾಬಲಃ । ಪ್ರಣಮ್ಯ ವಿಧಿವದ್ವೀರಂವಿಜ್ಞಾಪಯಿತುಮುದ್ಯತಃ ॥ ೨೩ ॥ ಅಭಿಷಿಚ್ಯಾಂಗದಂ ವೀರಮಾಗತೋಽಸ್ಮಿ ನರೇಶ್ವರ । ತವಾನುಗಮನೇ ರಾಜನ್​ ವಿದ್ಧಿ ಮಾಂ ಕೃತನಿಶ್ಚಯಮ್ ॥ ೨೪ ॥ ತಸ್ಯ ತದ್ವಚನಂ ಶ್ರುತ್ವಾ ರಾಮೋರಮಯತಾಂ ವರಃ । ವಾನರೇಂದ್ರಮಥೋವಾಚ ಮೈತ್ರಂತಸ್ಯಾನುಚಿಂತಯನ್​ ॥ ೨೫ ॥ ಸಖೇ ಶೃಣುಷ್ವ ಸುಗ್ರೀವ ನ ತ್ವಯಾಹಂವಿನಾಕೃತಃ । ಗಚ್ಛೇಯಂ ದೇವಲೋಕಂ ನಾ ಪರಮಂವಾ ಪದಂ ಮಹತ್​ ॥ ೨೬ ॥ ವಿಭೀಷಣಮಥೋವಾಚ ರಾಕ್ಷಸೇಂದ್ರಂಮಹಾಯಶಾಃ । ಯಾವತ್​ ಪ್ರಜಾ ಧರಿಷ್ಯಂತಿ ತಾವತ್ತ್ವಂವೈ ವಿಭೀಷಣ ॥ ೨೭ ॥ ರಾಕ್ಷಸೇಂದ್ರ ಮಹಾವೀರ್ಯ ಲಂಕಾಸ್ಥಃ ಧರಿಷ್ಯಸಿ । ಯಾವಚ್ಚಂದ್ರಶ್ಚಸೂರ್ಯಶ್ಚಯಾವತ್ತಿಷ್ಠಂತಿ ಮೇದಿನೀ ॥ ೨೮ ॥ ಯಾವಚ್ಚ ಮತ್ಕಥಾ ಲೋಕೇ ತಾವದ್ರಾಜ್ಯಂ ತವಾಸ್ತ್ವಿಹ । ಶಾಸಿತಸ್ತ್ವಂ ಸಖಿತ್ವೇನ ಕಾರ್ಯಂ ತೇಮಮ ಶಾಸನಮ್ ॥ ೨೯ ॥ ಪ್ರಜಾಃ ಸಂರಕ್ಷ ಧರ್ಮೇಣ ನೋತ್ತರಂವಕ್ತುಮರ್ಹಸಿ । ಕಿಂಚಾನ್ಯದ್ವಕ್ತುಮಿಚ್ಛಾಮಿ ರಾಕ್ಷಸೇಂದ್ರಮಹಾಮತೇ ॥ ೩೦ ॥ ಆರಾಧಯಜಗನ್ನಾಥಮಿಕ್ಷ್ವಾಕುಕುಲದೈವತಮ್ । ಆರಾಧನೀಯಮನಿಶಂ ಸರ್ವೈರ್ದೇವೈಃಸವಾಸವೈಃ ॥ ೩೧ ॥ ತಥೇತಿ ಪ್ರತಿಜಗ್ರಾಹ ರಾಮವಾಕ್ಯಂವಿಭೀಷಣಃ । ರಾಜಾ ರಾಕ್ಷಸಮುಖ್ಯಾನಾಂರಾಘವಜ್ಞಾಮನುಸ್ಮರನ್​ ॥ ೩೨ ॥ ತಮೇವಮುಕ್ತ್ವಾ ಕಾಕುತ್ಸ್ಥೋ ಹನೂಮಂತಮಥಾಬ್ರವೀತ್​ । ಜೀವಿತೇ ಕೃತಬುದ್ಧಿಸ್ತ್ವಂ ಮಾ ಪ್ರತಿಜ್ಞಾಂವಿಲೋಪಯ ॥ ೩೩ ॥ ಮತ್ಕಥಾಃ ಪ್ರಚರಿಷ್ಯಂತಿ ಯಾವಲ್ಲೋಕೇಹರೀಶ್ವರ । ತಾವದ್ರಮಸ್ಯ ಸುಪ್ರೀತೋಮದ್ವಾಕ್ಯಮನುಪಾಲಯನ್​ ॥ ೩೪ ॥ ಏವಮುಕ್ತಸ್ತು ಹನುಮಾನ್​ ರಾಘವೇಣಮಹಾತ್ಮನಾ । ವಾಕ್ಯಂ ವಿಜ್ಞಾಪಯಾಮಾಸ ಪರಂಹರ್ಷಮವಾಪ್ಯ ಚ ॥ ೩೫ ॥ ಯಾವತ್ತವ ಕಥಾ ಲೋಕೇ ವಿಚರಿಷ್ಯತಿಪಾವನೀ । ತಾವತ್​ ಸ್ಥಾಸ್ಯಾಮಿ ಮೇದಿನ್ಯಾಂತವಾಜ್ಞಾಮನುಪಾಲಯನ್​ ॥ ೩೬ ಜಾಂಬವಂತಂ ತಥೋಕ್ತ್ವಾ ತು ವೃದ್ಧಂಬ್ರಹ್ಮಸುತಂ ತಥಾ । ಮೈಂದಂ ಚ ದ್ವಿವಿದಂ ಚೈವ ಪಂಚ ಜಾಂಬವತಾಸಹ ॥ ೩೭ ॥ ಯಾವತ್​ ಕಲಿಶ್ಚ ಸಂಪ್ರಾಪ್ತಸ್ತಾವಜ್ಜೀವತಸರ್ವದಾ । ತಾನೇವಮುಕ್ತ್ವಾ ಕಾಕುತ್ಸ್ಥಃ ಸರ್ವಾಂಸ್ತಾನೃಕ್ಷವಾನರಾನ್​ ॥ ೩೮ ॥ ಉವಾಚ ಬಾಢಂ ಗಚ್ಛಧ್ವಂ ಮಯಾಸಾರ್ಧಂ ಯಥೇಪ್ಸಿತಮ್ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟೋತ್ತರಶತತಮಃ ಸರ್ಗಃ ಉತ್ತರಕಾಂಡಃ 