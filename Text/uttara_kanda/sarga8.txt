ಅಷ್ಟಮಃ ಸರ್ಗಃ - ಸಮಾಲ್ಯಾದಿನಿಗ್ರಹಃ ಹನ್ಯಮಾನೇ ಬಲೇ ತಸ್ಮಿನ್​ ಪದ್ವನಾಭೇನಪೃಷ್ಠತಃ । ಮಾಲ್ಯವಾನ್​ ಸಂನಿವೃತ್ತೋಽಥವೇಲಾಮೇತ್ಯ ಇವಾರ್ಣವಃ ॥ ೧ ॥ ಸಂರಕ್ತನಯನಃ ಕೋಪಾಚ್ಚಲನ್ಮೌಲಿರ್ನಿಶಾಚರಃ । ಪದ್ಮನಾಭಮಿದಂ ಪ್ರಾಹ ವಚನಂ ಪುರುಷೋತ್ತಮಮ್ ॥ ೨ ॥ ನಾರಾಯಣ ನ ಜಾನೀಷೇ ಕ್ಷಾತ್ತ್ರಧರ್ಮಂಪುರಾತನಮ್ । ಅಯುದ್ಧಮನಸೋ ಭೀತಾನಸ್ಮಾನ್​ ಹಂಸಿ ಯಥೇತರಃ ॥ ೩ ॥ ಪರಾಙ್ಮುಖವಧಂ ಪಾಪಂ ಯಃ ಕರೋತಿಸುರೇಶ್ವರ । ಸ ಹಂತಾ ನ ಗತಃ ಸ್ವರ್ಗಂ ಲಭತೇ ಪುಣ್ಯಕರ್ಮಣಾಮ್ ॥ ೪ ॥ ಯುದ್ಧಶ್ರದ್ಧಾಥವಾ ತೇಽಸ್ತಿಶಂಖಚಕ್ರಗದಾಧರ । ಅಹಂ ಸ್ಥಿತೋಽಸ್ಮಿ ಪಶ್ಯಾಮಿ ಬಲಂ ದರ್ಶಯಯತ್ತವ ॥ ೫ ॥ ಮಾಲ್ಯವಂತಂ ಸ್ಥಿತಂ ದೃಷ್ಟ್ವಾಮಾಲ್ಯವಂತಮಿವಾಚಲಮ್ । ಉವಾಚ ರಾಕ್ಷಸೇಂದ್ರಂ ತಂದೇವರಾಜಾನುಜೋ ಬಲೀ ॥ ೬ ॥ ಯುಷ್ಮತ್ತೋ ಭಯಭೀತಾನಾಂದೇವಾನಾಂ ವೈ ಮಯಾಭಯಮ್ । ರಾಕ್ಷಸೋತ್ಸಾದನಂ ದತ್ತಂತದೇತದನುಪಾಲ್ಯತೇ ॥ ೭ ॥ ಪ್ರಾಣೈರಪಿ ಪ್ರಿಯಂ ಕಾರ್ಯಂ ದೇವಾನಾಂ ಹಿತದಾ ಮಯಾ । ಸೋಽಹಂ ವೋ ನಿಹನಿಷ್ಯಾಮಿ ರಸಾತಲಗತಾನಪಿ॥ ೮ ॥ ದೇವದೇವಂ ಬ್ರುವಾಣಂ ತಂರಕ್ತಾಂಬುರುಹಲೋಚನಮ್ । ಶಕ್ತ್ಯಾ ಬಿಭೇದ ಸಂಕ್ರುದ್ಧೋರಾಕ್ಷಸೇಂದ್ರೋ ಭುಜಾಂತರೇ ॥೯ ಮಾಲ್ಯವದ್ಭುಜನಿರ್ಮುಕ್ತಾ ಶಕ್ತಿರ್ಘಂಟಾಕೃತಾಸ್ವನಾ । ಹರೇರುರಸಿ ಬಭ್ರಾಜ ಮೇಘಸ್ಥೇನಶತಹ್ರದಾ ॥ ೧೦ ॥ ತತಸ್ತಾಮೇವ ಚೋತ್ಕೃಷ್ಯ ಶಕ್ತಿಂಶಕ್ತಿಧರಪ್ರಿಯಃ । ಮಾಲ್ಯವಂತಂ ಸಮುದ್ದಿಶ್ಯ ಚಿಕ್ಷೇಪಾಂಬುರುಹೇಕ್ಷಣಃ ॥೧೧ ಸ್ಕಂದೋತ್ಸೃಷ್ಟೇವ ಸಾಶಕ್ತರ್ಗೋವಿಂದಕರನಿಃಸೃತಾ । ಕಾಂಕ್ಷಂತೀ ರಾಕ್ಷಸಂ ಪ್ರಾಯಾನ್ಮಾಹೇಂದ್ರೀವಾಂಜನಾಚಲಮ್ ॥ ೧೨ ॥ ಸಾ ತಸ್ಯೋರಸಿ ವಿಸ್ತೀರ್ಣೇಹಾರಭಾಸಾವಭಾಸಿತೇ । ಅಪತದ್ರಾಕ್ಷಸೇಂದ್ರಸ್ಯ ಗಿರಿಕೂಟ ಇವಾಶನಿಃ ॥ ೧೩ ॥ ತಯಾ ಭಿನ್ನತನುತ್ರಾಣಃ ಪ್ರಾವಿಶ ದ್ವಿಪುಲಂ ತಮಃ । ಮಾಲ್ಯವಾನ್​ ಪುನರಾಶ್ವಸ್ತಸ್ಥೌ ಗಿರಿರಿವಾಚಲಃ ॥೧೪ ತತಃ ಕಾರ್ಷಾ್ಣಯಸಂ ಶೂಲಂಕಂಟಕೈರ್ಬಹುಭಿರ್ವೃತಮ್ । ಪ್ರಗೃಹ್ಯಾಭ್ಯಹನದ್ದೇವಂ ಸ್ತನಯೋರಂತರೇ ದೃಢಮ್ ॥೧೫ ತಥೈವ ರಣರಕ್ತಸ್ತು ಮುಷ್ಟಿನಾವಾಸವಾನುಜಮ್ । ತಾಡಯಿತ್ವಾ ಧನುರ್ಮಾತ್ರಮಪಕ್ರಾಂತೋ ನಿ ಶಾಚರಃ ॥ ೧೬ ॥ ತತೋಽಂಬರೇ ಮಹಾನ್​ ಶಬ್ದಃ ಸಾಧು ಸಾಧ್ವಿತಿ ಚೋದಿತಃ । ಆಹತ್ಯ ರಾಕ್ಷಸೋ ವಿಷ್ಣುಂ ಗರುಡಂಚಾಪ್ಯತಾಡಯತ್​ ॥ ೧೭ ॥ ವೈನತೇಯಸ್ತತಃ ಕ್ರುದ್ಧಃ ಪಕ್ಷವಾತೇನ ರಾಕ್ಷಸಮ್ । ವ್ಯಪೋಹದ್ಬಲವಾನ್​ ವಾಯುಃ ಶುಷ್ಕಪರ್ಣಚಯಂ ಯಥಾ ॥ ೧೮ ॥ ದ್ವಿಜೇಂದ್ರಪಕ್ಷವಾತೇನ ದ್ರಾವಿತಂ ದೃಶ್ಯ ಪೂರ್ವಜಮ್ । ಸುಮಾಲೀ ಸ್ವಬಲೈಃ ಸಾರ್ಧಂಲಂಕಾಮಭಿಮುಖೋ ಯಯೌ ॥೧೯ ಪಕ್ಷವಾತಬಲೋದ್ಧೂತೋ ಮಾಲ್ಯವಾನಪಿರಾಕ್ಷಸಃ । ಸ್ವಬಲೇನ ಸಮಾಗಮ್ಯ ಯಯೌ ಲಂಕಾಂಹ್ರಿಯಾ ವೃತಃ ॥ ೨೦ ॥ ಏವಂ ತೇ ರಾಕ್ಷಸಾಸ್ತೇನ ಹರಿಣಾಕಮಲೇಕ್ಷಣ । ಬಹುಶಃ ಸಂಯುಗೇ ಭಗ್ನಾ ಹತಪ್ರವರನಾಯಕಾಃ ॥ ೨೧ ॥ ಅಶಕ್ನುವಂತಸ್ತೇ ವಿಷ್ಣುಂಪ್ರತಿಯೋದ್ಧುಂ ಭಯಾರ್ದಿತಾಃ । ತ್ಯಕ್ತ್ವಾ ಲಂಕಾಂ ಗತಾ ವಸ್ತುಂ ಪಾತಾಲಂಸಹಪತ್ನಯಃ ॥ ೨೨ ॥ ಸುಮಾಲಿನಂ ಸಮಾಸಾದ್ಯ ರಾಕ್ಷಸಂರಘುಸತ್ತಮ । ಸ್ಥಿತಾಃ ಪ್ರಖ್ಯಾತವೀರ್ಯಾಸ್ತೇ ವಂಶೇಸಾಲಕಟಂಕಟೇ ॥ ೨೩ ॥ ಯೇ ತ್ವಯಾ ನಿಹತಾಸ್ತೇ ತು ಪೌಲಸ್ತ್ಯಾನಾಮ ರಾಕ್ಷಸಾಃ । ಸುಮಾಲೀ ಮಾಲ್ಯವಾನ್​ ಮಾಲೀ ಯೇ ಚತೇಷಾಂ ಪುರಸ್ಸರಾಃ ॥ ೨೪ ॥ ಸರ್ವೇ ತೇಭ್ಯೋ ಮಹಾಭಾಗರಾವಣಾದ್ಬಲವತ್ತರಾಃ । ನ ಚಾನ್ಯೋ ರಾಕ್ಷಸಾನ್​ ಹಂತಾ ಸುರಾರೀನ್​ದೇವಕಂಟಕಾನ್​ ॥ ೨೫ ॥ ಋತೇ ನಾರಾಯಣಂ ದೇವಂಶಂಖಚಕ್ರಗದಾಧರಮ್ । ಭವನ್ನಾರಾಯಣೋದೇವಶ್ಚತುರ್ಬಾಹುಃ ಸನಾತನಃ ॥೨೬ ರಾಕ್ಷಸಾನ್​ ಹಂತುಮುತ್ಪನ್ನೋಹ್ಯಜೇಯಃ ಪ್ರಭುರವ್ಯಯಃ । ನಷ್ಟಧರ್ಮ ವ್ಯವಸ್ಥಾತಾ ಕಾಲೇ ಕಾಲೇಪ್ರಜಾಕರಃ ॥ ೨೭ ಉತ್ಪದ್ಯತೇ ದಸ್ಯುವಧೇಶರಣಾಗತವತ್ಸಲಃ ॥ ಏಷಾ ಮಯಾ ತವ ನರಾಧಿಪರಾಕ್ಷಸಾನಾಮುತ್ಪತ್ತಿರದ್ಯ ಕಥಿತಾ ಸಕಲಾಯಥಾವತ್​ । ಭೂಯೋ ನಿಬೋಧ ರಘುಸತ್ತಮರಾವಣಸ್ಯಜನ್ಮಪ್ರಭಾವಮತುಲಂ ಸಸುತಸ್ಯ ಸರ್ವಮ್ ॥ ೨೮ ॥ ಚಿರಾತ್​ ಸುಮಾಲೀ ವ್ಯಚರದ್ರಸಾತಲಂಸ ರಾಕ್ಷಸೋ ವಿಷ್ಣುಭಯಾರ್ದಿತಸ್ತದಾ । ಪುತ್ರೈಶ್ಚ ಪೌತ್ರೈಶ್ಚ ಸಮನ್ವಿತೋ ಬಲೀತತಸ್ತು ಲಂಕಾಮವಸದ್ಧನೇಶ್ವರಃ ॥೨೯ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಮಃ ಸರ್ಗಃ ಉತ್ತರಕಾಂಡಃ 