ಚತುಶ್ಚತ್ವಾರಿಂಶಃ ಸರ್ಗಃ - ಲಕ್ಷ್ಮಣಾದ್ಯಾನಯನಮ್ ವಿಸೃಜ್ಯ ತು ಸುಹೃದ್ವರ್ಗಂ ಬುದ್ಧ್ಯಾ ನಿಶ್ಚಿತ್ಯರಾಘವಃ । ಸಮೀಪೇ ದ್ವಾಃಸ್ಥಮಾಸೀನಮಿದಂವಚನಮಬ್ರವೀತ್​ ॥ ೧ ॥ ಶೀಘ್ರಮಾನಯ ಸೌಮಿತ್ರಿಂ ಲಕ್ಷ್ಮಣಂಶುಭಲಕ್ಷಣಮ್ । ಭರತಂ ಚ ಮಹಾಭಾಗಂಶತ್ರುಘ್ನಮಪರಾಜಿತಮ್ ॥ ರಾಮಸ್ಯ ವಚನಂ ಶ್ರುತ್ವಾ ದ್ವಾಃಸ್ಥೋಮೂರ್ಧ್ನಿ ಕೃತಾಂಜಲಿಃ । ದ್ರಷ್ಟುಮಿಚ್ಛತಿ ರಾಜಾ ತ್ವಾಂ ಗಮ್ಯತಾಂತತ್ರ ಮಾ ಚಿರಮ್ ॥ ೩ ॥ ಬಾಢಮಿತ್ಯೇವ ಸೌಮಿತ್ರಿಃ ಶ್ರುತ್ವಾರಾಘವಶಾಸನಮ್ । ಪ್ರಾದ್ರವದ್ರಥಮಾರುಹ್ಯ ರಾಘವಸ್ಯ ನಿವೇಶನಮ್ ॥ ೪ ॥ ಪ್ರಯಾಂತಂ ಲಕ್ಷ್ಮಣಂ ದೃಷ್ಟ್ವಾದ್ವಾಃಸ್ಥೋಭರತಮಂತಿಕಾತ್​ । ಉವಾಚ ಭರತಂ ತತ್ರ ವರ್ಧಯಿತ್ವಾಕೃತಾಂಜಲಿಃ ॥ ೫ ॥ ವಿನಯಾವನತೋ ಭೂತ್ವಾ ರಾಜಾ ತ್ವಾಂದ್ರಷ್ಟುಮಿಚ್ಛತಿ । ಭರತಸ್ತು ವಚಃ ಶ್ರುತ್ವಾದ್ವಾಃಸ್ಥಾದ್ರಾಮಸಮೀರಿತಮ್ ॥ ೬ ॥ ಉತ್ಪಪಾತಾಸನಾತ್ತೂರ್ಣಂ ಪದ್ಭ್ಯಾಮೇವಯಯೌ ಬಲೀ । ದೃಷ್ಟ್ವಾಪ್ರಯಾಂತಂ ಭರತಂತ್ವರಮಾಣಃ ಕೃತಾಮಜಲಿಃ ॥ ಶತ್ರುಘ್ನಭವನಂ ಗತ್ವಾ ತತೋ ವಾಕ್ಯಮುವಾಚ ಹ । ಏಹ್ಯಾಗಚ್ಛ ರಘುಶ್ರೇಷ್ಠ ರಾಜಾ ತ್ವಾಂದ್ರಷ್ಟುಮಿಚ್ಛತಿ ॥ ೮ ॥ ಗತೋ ಹಿ ಲಕ್ಷ್ಮಣಃ ಪೂರ್ವಂ ಭರತಶ್ಚಮಹಾಯಶಾಃ । ಶ್ರುತ್ವಾ ತು ವಚನಂ ತಸ್ಯ ಶತ್ರುಘ್ನಃಪರಮಾಸನಾತ್​ ॥ ೯ ॥ ಶಿರಸಾ ವಂದ್ಯಂ ಧರಣೀಂ ಪ್ರಯಯೌಯತ್ರ ರಾಘವಃ । ದ್ವಾಃಸ್ಥಸ್ತ್ವಾಗಮ್ಯ ರಾಮಾಯಸರ್ವಾನೇವ ಕೃತಾಂಜಲಿಃ ॥ ೧೦ ॥ ನಿವೇದಯಾಮಾಸ ತದಾ ಭ್ರಾತೄನ್​ ಸ್ವಾನ್​ಸಮುಪಸ್ಥಿತಾನ್​ । ಕುಮಾರಾನಾಗತಾನ್​ ಶ್ರುತ್ವಾಚಿಂತಾವ್ಯಾಕುಲಿತೇಂದ್ರಿಯಃ ॥ ೧೧ ॥ ಅವಾಙ್ಮುಖೋ ದೀನಮನಾ ದ್ವಾಃಸ್ಥಂವಚನಮಬ್ರವೀತ್​ । ಪ್ರವೇಶಯ ಕುಮಾರಾಂಸ್ತ್ವಂಮತ್ಸಮೀಪಂ ತ್ವರಾನ್ವಿತಃ ॥ ೧೨ ॥ ಏತೇಷು ಜೀವಿತಂ ಮಹ್ಯಮೇತೇ ಪ್ರಾಣಾಃ ಪ್ರಿಯಾ ಮಮ । ಆಜ್ಞಪ್ತಾಸ್ತು ನರೇಂದ್ರೇಣ ಕುಮಾರಾಃ ಶಕ್ರತೇಜಸಃ ॥ ೧೩ ॥ ಪ್ರಹ್ವಾಃ ಪ್ರಾಂಜಲಯೋ ಭೂತ್ವಾ ವಿವಿಶುಸ್ತೇ ಸಮಾಹಿತಾಃ । ತೇ ತು ದೃಷ್ಟ್ವಾ ಮುಖಂ ತಸ್ಯ ಸಗ್ರಹಂಶಶಿನಂ ಯಥಾ ॥ ೧೪ ॥ ಸಂಧ್ಯಾಗತಮಿವಾದಿತ್ಯಂ ಪ್ರಭಯಾಪರಿವರ್ಜಿತಮ್ । ಬಾಷ್ಪಪೂರ್ಣೇ ಚ ನಯನೇ ದೃಷ್ಟ್ವಾರಾಮಸ್ಯ ಧೀಮತಃ ॥ ೧೫ ॥ ಹತಶೋಭಂ ಯಥಾ ಪದ್ಮಂ ಮುಖಂ ವೀಕ್ಷ್ಯ ಚ ತಸ್ಯ ತೇ । ತತೋಽವಾದ್ಯ ತ್ವರಿತಾಃ ಪಾದೌ ರಾಮಸ್ಯ ಮೂರ್ಧಭಿಃ ॥ ೧೬ ॥ ತಸ್ಥುಃ ಸಮಾಹಿತಾಃ ಸರ್ವೇರಾಮಸ್ತ್ವಶ್ರೂಣ್ವವರ್ತಯತ್​ । ತಾನ್​ ಪರಿಷ್ವಜ್ಯ ಬಾಹುಭ್ಯಾಮುತ್ಥಾಪ್ಯ ಚಮಹಾಬಲಃ ॥ ೧೭ ॥ ಆಸನೇಷ್ವಾಸತೇತ್ಯುಕ್ತ್ವಾ ತತೋವಾಕ್ಯಂ ಜಗಾದ ಹ । ಭವಂತೋ ಮಮ ಸರ್ವಸ್ವಂ ಭವಂತೋಜೀವಿತಂ ಮಮ ॥ ೧೮ ॥ ಭವದ್ಭಿಶ್ಚ ಕೃತಂ ರಾಜ್ಯಂ ಪಾಲಯಾಮಿನರೇಶ್ವರಾಃ । ಭವಂತಃ ಕೃತಶಾಸ್ತ್ರಾರ್ಥಾ ಬುದ್ಧ್ಯಾ ಚಪರಿನಿಷ್ಠಿತಾಃ ॥ ೧೯ ॥ ಸಂಭೂಯ ಚಮದರ್ಥೋಽಯಮನ್ವೇಷ್ಟವ್ಯೋನರೇಶ್ವರಾಃ । ತಥಾ ವದತಿ ಕಾಕುತ್ಸ್ಥೇ ಹ್ಯವಧಾನಪರಾಯಣಾಃ ॥ ೨೦ ಉದ್ವಿಗ್ನಮನಸಃ ಸರ್ವೇ ಕಿಂ ನುರಾಜಾಭಿಧಾಸ್ಯತಿ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಶ್ಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 