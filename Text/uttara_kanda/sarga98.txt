ಅಷ್ಟನವತಿತಮಃ ಸರ್ಗಃ - ರಾಮಕೋಪೋಪಶಮಃ ರಸಾತಲಂ ಪ್ರವಿಷ್ಟಾಯಾಂ ವೈದೇಹ್ಯಾಂಸರ್ವವಾನರಾಃ । ಚಕ್ರುಶುಃ ಸಾಧು ಸಾಧ್ವೀತಿಮುನಯೋ ರಾಮಸಂನಿಧೌ ॥ ದಂಡಕಾಷ್ಠಮವಷ್ಟಭ್ಯ ಬಾಷ್ಪವ್ಯಾಕುಲಿತೇಕ್ಷಣಃ । ಅವಾಕ್ಶಿರಾ ದೀನಮನಾ ರಾಮೋ ಹ್ಯಾಸೀತ್​ಸುದುಃಖಿತಃ ॥ ೨ ॥ ಸ ರುದಿತ್ವಾ ಚಿರಂ ಕಾಲಂ ಬಹುಶೋಬಾಷ್ಪಮುತ್ಸೃಜನ್​ । ಕ್ರೋಧಶೋಕಸಮಾವಿಷ್ಟೋ ರಾಮೋವಚನಮಬ್ರವೀತ್​ ॥ ೩ ॥ ಅಭೂತಪೂರ್ವಂ ಶೋಕಂ ಮೇ ಮನಃ ಸ್ಪ್ರಷ್ಟುಮಿವೇಚ್ಛತಿ । ಪಶ್ಯತೋ ಮೇ ಯಥಾ ನಷ್ಟಾ ಸೀತಾಶ್ರೀರಿವ ರೂಪಿಣೀ ॥ ೪ ॥ ಸಾದರ್ಶನಂ ಪುರಾ ಸೀತಾ ಲಂಕಾಂ ಪಾರೇಮಹೋದಧೇಃ । ತತಶ್ಚಾಪಿ ಮಯನೀತಾ ಕಿಂಪುನರ್ವಸುಧಾತಲಾತ್​ ॥ ೫ ॥ ವಸುಧೇ ದೇವಿ ಭವತಿ ಸೀತಾ ನಿರ್ಯಾತ್ಯತಾಂಮಮ । ದರ್ಶಯಿಷ್ಯಾಮಿ ವಾ ರೋಷಂ ಯಥಾಮಾಮವಗಚ್ಛಸಿ ॥ ೬ ॥ ಕಾಮಂ ಶ್ವಶ್ರೂರ್ಮಮೈವ ತ್ವಂ ತ್ವತ್ಸಕಾಶಾದ್ಧಿ ಮೈಥಿಲೀ । ಕರ್ಷತಾ ಹಲಹಸ್ತೇನಜನಕೇನೋದ್ಧೃತಾ ಪುರಾ ॥ ತಸ್ಮಾನ್ನಿರ್ಯಾತ್ಯತಾಂ ಸೀತಾ ವಿವರಂ ವಾಪ್ರಯಚ್ಛ ಮೇ । ಪಾತಾಲೇ ನಾಕಪೃಷ್ಟೇ ವಾ ವಸೇಯಂಸಹಿತಸ್ತಯಾ ॥ ೮ ॥ ಆನಯ ತ್ವಂ ಹಿ ಸೀತಾಂ ಮತ್ತೋಽಹಂಮೈಥಿಲೀಕೃತೇ । ನ ಮೆ ದಾಸ್ಯಸಿ ಚೇತ್​ ಸೀತಾಂ ಯಥಾರೂಪಾಂಮಹೀತಲೇ ॥ ೯ ॥ ಸಪರ್ವತವನಾಂ ಕೃತ್ಸ್ನಾಂ ವಿಧಮಿಷ್ಯಾಮಿತೇ ಸ್ಥಿತಿಮ್ । ನಾಶಯಿಷ್ಯಾಮ್ಯಹಂ ಭೂಮಿಂಸರ್ವಮಾಪೋ ಭವತ್ವಿಹ ॥ ೧೦ ॥ ಏವಂ ಬ್ರುವಾಣೇ ಕಾಕುತ್ಸ್ಥೇಕ್ರೋಧಶೋಕಸಮನ್ವಿತೇ । ಬ್ರಹ್ಮಾ ಸುರಗಣೈಃ ಸಾರ್ಧಮುವಾಚರಘುನಂದನಮ್ ॥ ೧೧ ॥ ರಾಮ ರಾಮ ನ ಸಂತಾಪಂ ಕರ್ತುಮರ್ಹಸಿ ಸುವ್ರತ । ಸ್ಮರ ತ್ವಂ ಪೂರ್ವಕಂ ಭಾವಂ ಮಂತ್ರಂಚಾಮಿತ್ರಕರ್ಶನಃ ॥ ೧೨ ॥ ನ ಖಲು ತ್ವಾಂ ಮಹಾಬಾಹೋ ಸ್ಮಾರಯೇಯಮನುತ್ತಮಮ್ । ಇಮಂ ಮುಹೂರ್ತಂ ದುರ್ಧರ್ಷ ಸ್ಮರತ್ವಂ ಜನ್ಮ ವೈಷ್ಣವಮ್ ॥ ೧೩ ॥ ಸೀತಾ ಹಿ ವಿಮಲಾ ಸಾಧ್ವೀ ತವಪೂರ್ವಪರಾಯಣಾ । ನಾಗಲೋಕಂ ಸುಖಂಪ್ರಾಯಾತ್ತ್ವದಾಶ್ರಯತಪೋಬಲಾತ್​ ॥ ೧೪ ॥ ಸ್ವರ್ಗೇ ತೇ ಸಂಗಮೋ ಭೂಯೋಭವಿಷ್ಯತಿ ನ ಸಂಶಯಃ । ಅಸ್ಯಾಸ್ತು ಪರಿಷನ್ಮಧ್ಯೇ ಯದ್ಬ್ರವೀಮಿನಿಬೋಧ ತತ್​ ॥ ೧೫ ॥ ಏತದೇವ ಹಿ ಕಾವ್ಯಂ ತೇ ಕಾವ್ಯಾನಾಮುತ್ತಮಂ ಶ್ರುತಮ್ । ಸರ್ವಂ ವಿಸ್ತರತೋ ರಾಮ ವ್ಯಾಖ್ಯಾಸ್ಯತಿ ನಸಂಶಯಃ ॥ ೧೬ ॥ ಜನ್ಮಪ್ರಭೃತಿ ತೇ ವೀರಸುಖದುಃಖೋಪಸೇವನಮ್ । ಭವಿಷ್ಯದುತ್ತರಂ ಚೇಹ ಸರ್ವಂ ವಾಲ್ಮೀಕಿನಾಕೃತಮ್ ॥ ೧೭ ॥ ಆದಿಕಾವ್ಯಮಿದಂ ರಾಮ ತ್ವಯಿ ಸರ್ವಂಪ್ರತಿಷ್ಠಿತಮ್ । ನ ಹ್ಯನ್ಯೋರ್ಽಹತಿ ಕಾವ್ಯಾನಾಂಯಶೋಭಾಗ್ರಾಘವಾದ್ಯತೇ ॥ ೧೮ ॥ ಶ್ರುತಂ ತೇ ಪೂರ್ವಮೇತದ್ಧಿ ಮಯಾಸರ್ವಂ ಸುರೈಃ ಸಹ । ದಿವ್ಯಮದ್ಭುತರೂಪಂ ಚಸತ್ಯವಾಕ್ಯಮನಾವೃತಮ್ ॥ ೧೯ ॥ ಸ ತ್ವಂ ಪುರುಷಶಾರ್ದೂಲ ಧರ್ಮೇಣಸುಸಮಾಹಿತಃ । ಶೇಷಂ ಭವಿಷ್ಯಂ ಕಾಕುತ್ಸ್ಥ ಕಾವ್ಯಂರಾಮಾಯಣಂ ಶೃಣು ॥ ೨೦ ॥ ಉತ್ತರಂ ನಾಮ ಕಾವ್ಯಸ್ಯ ಶೇಷಮತ್ರಮಹಾಯಶಃ । ತಚ್ಛ್ರುಣುಷ್ವ ಮಹಾತೇಜ ಋಷಿಭಿಃ ಸಾರ್ಧಮುತ್ತಮಮ್ ॥ ೨೧ ॥ ನ ಖಲ್ವನ್ಯೇನ ಕಾಕುತ್ಸ್ಥ ಶ್ರೋತವ್ಯಮಿದಮುತ್ತಮಮ್ । ಪರಮಂ ಋಷಿಣಾ ವೀರ ತ್ವಯ್ಯೇವರಘುನಂದನ ॥ ೨೨ ॥ ಏತಾವದುಕ್ತ್ವಾ ವಚನಂ ಬ್ರಹ್ಮಾ ತ್ರಿಭುವನೇಶ್ವರಃ । ಜಗಾಮ ತ್ರಿದಿವಂ ದೇವೋ ದೇವೈಃ ಸಹಸಬಾಂಧವೈಃ ॥ ೨೩ ॥ ಯೇ ಚ ತತ್ರ ಮಹಾತ್ಮಾನ ಋಷಯೋಬ್ರಾಹ್ಮಲೌಕಿಕಾಃ । ಬ್ರಹ್ಮಣಾ ಸಮನುಜ್ಞಾತಾ ನ್ಯವರ್ತಂತಮಹೌಜಸಃ ॥ ೨೪ ॥ ಉತ್ತರಂ ಶ್ರೋತುಮನಸೋ ಭವಿಷ್ಯಂಯಚ್ಚ ರಾಘವೇ । ತತೋ ರಾಮಃ ಶುಭಾಂ ವಾಣೀಂದೇವದೇವೇನ ಭಾಷಿತಾಮ್ ॥ ೨೫ ॥ ಶ್ರುತ್ವಾ ಪರಮತೇಜಸ್ವೀವಾಲ್ಮೀಕಿಮಿದಮಬ್ರವೀತ್​ । ಭಗವನ್​ ಶ್ರೋತುಮನಸ ಋಷಯೋಬ್ರಾಹ್ಮಲೌಕಿಕಾಃ ॥ ೨೬ ॥ ಭವಿಷ್ಯದುತ್ತರಂ ಯನ್ಮೇಶ್ವೋಭೂತೇ ಸಂಪ್ರವರ್ತತಾಮ್ । ಏವಂ ವಿನಿಶ್ಚಯಂ ಕೃತ್ವಾ ಸಂಪ್ರಗೃಹ್ಯಕುಶೀಲವೌ ॥ ೨೭ ॥ ತಂ ಜನೌಘಂ ವಿಸೃಜ್ಯಾಥಪರ್ಣಶಾಲಾಮುಪಾಗಮತ್​ । ತಾಮೇವ ಶೋಚತಃ ಸೀತಾಂ ಸಾವ್ಯತೀಯಾಯ ಶರ್ವರೀ ॥ ೨೮ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟನವತಿತಮಃ ಸರ್ಗಃ ಉತ್ತರಕಾಂಡಃ 