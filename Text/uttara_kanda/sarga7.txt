ಸಪ್ತಮ ಸರ್ಗಃ - ಮಾಲಿವಧಃ ನಾರಾಯಣಗಿರಿಂ ತೇ ತು ಗರ್ಜಂತೋರಾಕ್ಷಸಾಂಬುದಾಃ । ವವೃಷುಃ ಶರವರ್ಷೇಣ ವರ್ಷೇಣೇವಾದ್ರಿಮಂಬುದಾಃ ॥ ೧ ॥ ಶ್ಯಾಮಾವದಾತಸ್ತೈರ್ವಿಷ್ಣುರ್ನೀಲೈರ್ನಕ್ತಂಚರೋತ್ತಮೈಃ । ವೃತೋಽಂಜನಗಿರೀವಾಸೀದ್ವರ್ಷಮಾಣೈಃಪಯೋದರೈಃ ॥ ೨ ॥ ಶಲಭಾ ಇವ ಕೇದಾರಂ ಮಶಕಾ ಇವಪಾವಕಮ್ । ಯಥಾಮೃತಘಟಂ ದಂಶಾ ಮಕರಾ ಇವಚಾರ್ಣವಮ್ ॥ ೩ ॥ ತಥಾ ರಕ್ಷೋಧನುರ್ಮುಕ್ತಾ ವಜ್ರಾನಿಲಮನೋಜವಾಃ । ಹರಿಂ ವಿಶಂತಿ ಸ್ಮ ಶರಾ ಲೋಕಾ ಇವವಿಪರ್ಯಯೇ ॥ ೪ ॥ ಸ್ಯಂದನೈಃ ಸ್ಯಂದನಗತಾ ಗಜೈಶ್ಚಗಜಪೃಷ್ಠಗಾಃ । ಆಶ್ವಾರೋಹಾಸ್ತಥಾಶ್ವೈಶ್ಚಪಾದಾತಾಶ್ಚಾಂಬರೇ ಸ್ಥಿತಾಃ ॥ ೫ ॥ ರಾಕ್ಷಸೇಂದ್ರಾ ಗಿರಿನಿಭಾಃ ಶರೈಃ ಶಕ್ತ್ಯೃಷ್ಟಿತೋಮರೈಃ । ನಿರುಚ್ಛ್ವಾಸಂ ಹರಿಂ ಚಕ್ರುಃ ಪ್ರಾಣಾಯಾಮಾ ಇವ ದ್ವಿಜಮ್ ॥ ೬ ॥ ನಿಶಾಚರೈಸ್ತಾಡ್ಯಮಾನೋ ಮೀನೈರಿವಮಹೋದಧಿಃ । ಶಾರ್ಙ್ಗಮಾಯಸ್ಯ ದುರ್ಧರ್ಷೋರಾಕ್ಷಸೇಭ್ಯೋಽಸೃಜಚ್ಛರಾನ್​ ॥ ೭ ॥ ಶರೈಃಪೂರ್ಣಾಯತೋತ್ಸೃಷ್ಟೈರ್ವಜ್ರವಕ್ತ್ರೆರ್ೈಮನೋಜವೈಃ । ಚಿಚ್ಛೇದ ವಿಷ್ಣುರ್ನಿಶಿತೈಃ ಶತಶೋಽಥಸಹಸ್ರಶಃ ॥ ೮ ॥ ವಿದ್ರಾವ್ಯ ಶರವರ್ಷೇಣ ವರ್ಷಂವಾಯುರಿವೋತ್ಥಿತಮ್ । ಪಾಂಚಜನ್ಯಂ ಮಹಾಶಂಖಂ ಪ್ರದಧ್ಮೌ ಪುರೊಷೋತ್ತಮಃ ॥ ೯ ॥ ಸೋಂಬುಜೋ ಹರಿಣಾ ಧ್ಮಾತಃಸರ್ವಪ್ರಾಣೇನ ಶಂಖರಾಟ್​ । ರರಾಸ ಭೀಮನಿರ್ಹಾ್ರದಸ್ತ್ರೈಲೋಕ್ಯಂವ್ಯಥಯನ್ನಿವ ॥ ೧೦ ॥ ಶಂಖರಾಜರವಃ ಸೋಽಥ ತ್ರಾಸಯಾಮಾಸರಾಕ್ಷಸಾನ್​ । ಮೃಗರಾಜ ಇವಾರಣ್ಯೇ ಸಮದಾನಿವಕುಂಜರಾನ್​ ॥ ೧೧ ॥ ನ ಶೇಕುರಶ್ವಾಃ ಸಂಸ್ಥಾತುಂ ವಿಮದಾಃ ಕುಂಜರಾ ಭವನ್​ । ಸ್ಯಂದನೇಭ್ಯಶ್ಚ್ಯುತಾ ವೀರಾಃ ಶಂಖರಾವಿತದುರ್ಬಲಾಃ ॥ ೧೨ ॥ ಶಾರ್ಙ್ಗಚಾಪವಿನಿರ್ಮುಕ್ತಾ ವಜ್ರತುಲ್ಯಾನನಾಃ ಶರಾಃ । ವಿದಾರ್ಯ ತಾನಿ ರಕ್ಷಾಂಸಿ ಸುಪುಂಖಾ ವಿವಿಶುಃಕ್ಷಿತಿಮ್ ॥ ೧೩ ॥ ಭಿದ್ಯಮಾನಾಃ ಶರೈಃ ಸಂಖ್ಯೇನಾರಾಯಣಕರಚ್ಯುತೈಃ । ನಿಪೇತೂ ರಾಕ್ಷಸಾ ಭೂಮೌ ಶೈಲಾವಜ್ರಹತಾ ಇವ ॥ ೧೪ ॥ ವ್ರಣಾನಿ ಪರಿಗಾತ್ರೇಭ್ಯೋವಿಷ್ಣುಚಕ್ರಕೃತಾನಿ ವೈ । ಅಸೃಕ್​ ಕ್ಷರಂತಿ ಧಾರಾಭಿಃ ಸ್ವರ್ಣಧಾರಾಇವಾಚಲಾಃ ॥ ೧೫ ॥ ಶಂಖರಾಜರವಶ್ಚಾಪಿ ಶಾರ್ಙ್ಗಚಾಪರವಸ್ತಥಾ । ರಾಕ್ಷಸಾನಾಂ ರವಾಂಶ್ಚಾಪಿ ಗ್ರಸತೇವೈಷ್ಣವೋ ರವಃ ॥ ೧೬ ॥ ತೇಷಾಂ ಶಿರೋಧರಾನ್​ ಧೂತಾನ್​ಶರಧ್ವಜಧನೂಂಷಿ ಚ । ರಥಾನ್​ ಪತಾಕಾಸ್ತೂಣೀರಾಂಶ್ಚಿಚ್ಛೇದ ಸಹರಿಃ ಶರೈಃ ॥ ೧೭ ॥ ಸೂರ್ಯಾದಿವ ಕರಾ ಘೋರಾ ಊರ್ಮಯಃ ಸಾಗರಾದಿವ । ಪರ್ವತಾದಿವ ನಾಗೇಂದ್ರಾ ಧಾರೌಘಾ ಇವಚಾಂಬುದಾತ್​ ॥ ೧೮ ॥ ತಥಾ ಶಾರ್ಙ್ಗವಿನಿರ್ಮುಕ್ತಾಃ ಶರಾನಾರಾಯಣೇರಿತಾಃ । ನಿರ್ಧಾವಂತೀಷವಸ್ತೂರ್ಣಂ ಶತಶೋಽಥಸಹಸ್ರಶಃ ॥ ೧೯ ॥ ಶರಭೇಣ ಯಥಾ ಸಿಂಹಾಃ ಸಿಂಹೇನ ದ್ವಿರದಾಯಥಾ । ದ್ವಿರದೇನ ಯಥಾ ವ್ಯಾಘ್ರಾ ವ್ಯಾಘ್ರೇಣದ್ವೀಪಿನೋ ಯಥಾ ॥ ೨೦ ॥ ದ್ವೀಪೀನೇವ ಯಥಾ ಶ್ವಾನಃ ಶುನಾಮಾರ್ಜಾರಕಾ ಯಥಾ । ಮಾರ್ಜಾರೇಣ ಯಥಾ ಸರ್ಪಾಃ ಸರ್ಪೇಣ ಚಯಥಾಽಖವಃ ॥ ೨೧ ॥ ತಥಾ ತೇ ರಾಕ್ಷಸಾಃ ಸರ್ವೇ ವಿಷ್ಣುನಾಪ್ರಭವಿಷ್ಣುನಾ । ದ್ರವಂತಿ ದ್ರಾವಿತಾಶ್ಚಾನ್ಯೇ ಶಾಯಿತಾಶ್ಚ ಮಹೀತಲೇ ॥ ೨೨ ॥ ರಾಕ್ಷಸಾನಾಂ ಸಹಸ್ರಾಣಿ ನಿಹತ್ಯ ಮಧುಸೂದನಃ । ವಾರಿಜಂ ಪೂರಯಾಮಾಸ ತೋಯದಂಸುರರಾಡಿವ ॥ ೨೩ ॥ ನಾರಾಯಣಶರತ್ರಸ್ತಂಶಂಖನಾದಸುವಿಹ್ವಲಮ್ । ಯಯೌ ಲಂಕಾಮಭಿಮುಖಂ ಪ್ರಭಗ್ನಂ ರಾಕ್ಷಸಂ ಬಲಮ್ ॥ ೨೪ ॥ ಪ್ರಭಗ್ನೇ ರಾಕ್ಷಸಬಲೇನಾರಾಯಣಶರಾಹತೇ । ಸುಮಾಲೀ ಶರವರ್ಷೇಣ ನಿವವಾರ ರಣೇಹರಿಮ್ ॥ ೨೫ ॥ ಸ ತು ತಂ ಛಾದಯಾಮಾಸ ನೀಹಾರ ಇವಭಾಸ್ಕರಮ್ । ರಾಕ್ಷಸಾಃ ಸತ್ತ್ವಸಂಪನ್ನಾಃಪುನರ್ಧೈರ್ಯಂ ಸಮಾದಧುಃ ॥೨೬ ಅಥಸೋಽಭ್ಯಪತದ್ರೋಷಾದ್ರಾಕ್ಷಸೋಬಲದರ್ಪಿತಃ । ಮಹಾನಾದಂ ಪ್ರಕುರ್ವಾಣೋ ರಾಕ್ಷಸಾನ್​ಜೀವಯನ್ನಿವ ॥ ೨೭ ॥ ಉತ್ಕ್ಷಿಪ್ಯ ಲಂಬಾಭರಣಂ ಧುನ್ವನ್​ಕರಮಿವ ದ್ವಿಪಃ । ರರಾಸ ರಾಕ್ಷಸೋ ಹರ್ಷಾತ್​ಸತಡಿತ್ತೋಯದೋ ಯಥಾ ॥೨೮ ಸುಮಾಲೇರ್ನರ್ದತಸ್ತಸ್ಯ ಶಿರೋಜ್ವಲಿತಕುಂಡಲಮ್ । ಚಿಚ್ಛೇದ ಯಂತುರಶ್ವಾಶ್ಚಭ್ರಾಂತಾಸ್ತಸ್ಯ ತು ರಕ್ಷಸಃ ॥೨೯ ತೈರಶ್ವೈರ್ಭಾ್ರಮ್ಯತೇ ಭ್ರಾಂತೈಃಸುಮಾಲೀ ರಾಕ್ಷಸೇಶ್ವರಃ । ಇಂದ್ರಿಯಾಶ್ವೈಃ ಪರಿಭ್ರಾಂತೈರ್ಧೃತಿಹೀನೋ ಯಥಾ ನರಃ ॥ ೩೦ ॥ ತತೋ ವಿಷ್ಣುಂ ಮಹಾಬಾಹುಂಪ್ರಾಪತಂತಂ ರಣಾಜಿರೇ । ಹೃತೇ ಸುಮಾಲೇರಶ್ವೈಶ್ಚ ರಥೇವಿಷ್ಣುರಥಂ ಪ್ರತಿ ॥ ೩೧ ॥ ಮಾಲೀ ಚಾಭ್ಯದ್ರವದ್ಯುಕ್ತಃ ಪ್ರಗೃಹ್ಯ ಸಶರಂ ಧನುಃ । ಮಾಲೇರ್ಧನುಶ್ಚ್ಯುತಾ ಬಾಣಾಃ ಕಾರ್ತಸ್ವರವಿಭೂಷಿತಾಃ ॥೩೨ ವಿವಿಶುರ್ಹರಿಮಾಸಾದ್ಯ ಕ್ರೌಂಚಂ ಪತ್ರರಥಾಇವ । ಅರ್ದ್ಯಮಾನಾಃ ಶರೈಃ ಸೋಽಥ ಮಾಲಿಮುಕ್ತೈಃ ಸಹಸ್ರಶಃ ॥೩೩ ಚುಕ್ಷುಭೇ ನ ರಣೇ ವಿಷ್ಣುರ್ಜಿತೇಂದ್ರಿಯ ಇವಾಧಿಭಿಃ । ಅಥ ಮೌರ್ವೀಸ್ವನಂ ಶ್ರುತ್ವಾ ಭಗವಾನ್​ಭೂತಭಾವನಃ ॥ ೩೪ ॥ ಮಾಲಿನಂ ಪ್ರತಿ ಬಾಣೌಘಾನ್​ ಸಸರ್ಜಾರಿನಿಷೂದನಃ । ತೇ ಮಾಲಿದೇಹಮಾಸಾದ್ಯ ವಜ್ರವಿದ್ಯುತ್ಪ್ರಭಾಃ ಶರಾಃ ॥೩೫ ಪಿಬಂತಿ ರುಧಿರಂ ತಸ್ಯ ನಾಗಾ ಇವಸುಧಾರಸಮ್ । ಮಾಲಿನಂ ವಿಮುಖಂ ಕೃತ್ವಾ ಶಂಖಚಕ್ರಗದಾಧರಃ ॥ ೩೬ ॥ ಮಾಲಿಮೌಲಿಂ ಧ್ವಜಂ ಚಾಪಂ ವಾಜಿನಶ್ಚಾಪ್ಯಪಾತಯತ್​ । ವಿರಥಸ್ತು ಗದಾಂ ಗೃಹ್ಯ ಮಾಲೀನಕ್ತಂಚರೋತ್ತಮಃ ॥ ೩೭ ॥ ಆಪಪುಪ್ಲುವೇ ಗದಾಪಾಣಿರ್ಗಿರ್ಯಗ್ರಾದಿವ ಕೇಸರೀ । ಗದಯಾ ಗರುಡೇಶಾನಮೀಶಾನಮಿವಚಾಂತಕಃ ॥ ೩೮ ॥ ಲಲಾಟದೇಶೇಽಭ್ಯಹನದ್ವಜ್ರೇಣೇಂದ್ರೋಯಥಾಚಲಮ್ । ಗದಯಾಭಿಹತಸ್ತೇನ ಮಾಲಿನಾಗರುಡೋ ಭೃಶಮ್ ॥ ೩೯ ॥ ರಣಾತ್​ ಪರಾಙ್ಮುಖಂ ದೇವಂ ಕೃತವಾನ್​ವೇದನಾತುರಃ । ಪರಾಙ್ಮುಖೇ ಕೃತೇ ದೇವೇ ಮಾಲಿನಾಗರುಡೇನ ವೈ ॥ ೪೦ ॥ ಉದತಿಷ್ಠನ್ಮಹಾನ್​ ಶಬ್ದೋರಕ್ಷಸಾಮಭಿನರ್ದತಾಮ್ । ರಕ್ಷಸಾಂ ರವತಾಂ ರಾವಂ ಶ್ರುತ್ವಾಹರಿಹಯಾನುಜಃ ॥ ೪೧ ॥ ತಿರ್ಯಗಾಸ್ಥಾಯ ಸಂಕ್ರುದ್ಧಃ ಪಕ್ಷೀಶೇಭಗವಾನ್​ ಹರಿಃ । ಪರಾಙ್ಮುಖೋಽಪ್ಯುತ್ಸಸರ್ಜ ಮಾಲೇಶ್ಚಕ್ರಂ ಜಿಘಾಂಸಯಾ ॥೪೨ ತತ್​ ಸೂರ್ಯಮಂಡಲಾಭಾಸಂ ಸ್ವಭಾಸಾಭಾಸಯನ್ನಭಃ । ಕಾಲಚಕ್ರನಿಭಂ ಚಕ್ರಂ ಮಾಲೇಃ ಶೀರ್ಷಮಪಾತಯತ್​ ॥ ೪೩ ॥ ತಚ್ಛಿರೋ ರಾಕ್ಷಸೇಂದ್ರಸ್ಯ ಚಕ್ರಕೃತ್ತಂ ವಿಭೀಷಣಮ್ । ಪಪಾತ ರುಧಿರೋದ್ಗಾರಿ ಪುರಾ ರಾಹುಶಿರೋಯಥಾ ॥ ೪೪ ॥ ತತಃ ಸುರೈಃ ಸುಸಂಹೃಷ್ಟೈಃಸರ್ವಪ್ರಾಣಸಮೀರಿತಃ । ಸಿಂಹನಾದರವೋನ್ಮುಕ್ತಃ ಸಾಧು ದೇವೇತಿವಾದಿಭಿಃ ॥ ೪೫ ॥ ಮಾಲಿನಂ ನಿಹತಂ ದೃಷ್ಟ್ವಾ ಸುಮಾಲೀಮಾಲ್ಯವಾನಪಿ । ಸಬಲೌ ಶೋಕಸಂತಪ್ತೌ ಲಂಕಾಮೇವಪ್ರಧಾವಿತೌ ॥ ೪೬ ॥ ಗರುಡಸ್ತು ಸಮಾಶ್ವಸ್ತಃ ಸಂನಿವೃತ್ಯಯಥಾ ಪುರಾ । ರಾಕ್ಷಸಾನ್​ ದ್ರಾವಯಾಮಾಸ ಪಕ್ಷವಾತೇನಕೋಪಿತಃ ॥ ೪೭ ॥ ಚಕ್ರಕೃತ್ತಾಸ್ಯಕಮಲಾಗದಾಸಂಚೂರ್ಣಿತೋರಸಃ । ಲಾಂಗಲಗ್ಲಪಿತಗ್ರೀವಾಮುಸಲೈರ್ಭಿನ್ನಮಸ್ತಕಾಃ ॥೪೮ ಕೇಚಿಚ್ಚೈವಾಸಿನಾ ಛಿನ್ನಾಸ್ತಥಾನ್ಯೇಶರಪೀಡಿತಾಃ । ನಿಪೇತುರಂಬರಾತ್ತೂರ್ಣಂ ರಾಕ್ಷಸಾಃ ಸಾಗರಾಂಭಸಿ ॥ ೪೯ ॥ ನಾರಾಯಣೋ ಬಾಣವರಾಶನೀಭಿ ವಿðದಾರಯಾಮಾಸಧನುರ್ವಿಮುಕ್ತೈಃ । ನಕ್ತಂಚರಾನ್​ಮುಕ್ತವಿಧೂತಕೇಶಾನ್​ ಯಥಾಶನೀಭಿಃ ಸತಡಿನ್ಮಹಾಭ್ರಃ ॥೫೦ ಭಿನ್ನಾತಪತ್ರಂ ಪತಮಾನಶಸ್ತ್ರಂ ಶರೈರಪಧ್ವಸ್ತವಿನೀತವೇಷಮ್ । ವಿನಿಃಸೃತಾಂತ್ರಂಭಯಲೋಲನೇತ್ರಂ ಬಲಂ ತದುನ್ಮತ್ತತರಂ ಬಭೂವ ॥೫೧ ಸಿಂಹಾರ್ದಿತಾನಾಮಿವ ಕುಂಜರಾಣಾಂ ನಿಶಾಚರಾಣಾಂ ಸಜಕುಂಜರಾಣಾಮ್ । ರವಾಶ್ಚ ವೇಗಾಶ್ಚ ಸಮಂ ಬಭೂವುಃಪುರಾಣಸಿಂಹೇನ ವಿಮರ್ದಿತಾನಾಮ್ ॥೫೨ ತೇ ವಾರ್ಯಮಾಣಾ ಹರಿಬಾಣಜಾಲೈಃ ಸ್ವಬಾಣಜಾಲಾನಿ ಸಮುತ್ಸೃಜಂತಃ । ಧಾವಂತಿ ನಕ್ತಂಚರಕಾಲಮೇಘಾವಾಯುಪ್ರಭಿನ್ನಾ ಇವ ಕಾಲಮೇಘಾಃ ॥೫೩ ಚಕ್ರಪ್ರಹಾರೈರ್ವಿನಿಕೃತ್ತಶೀರ್ಷಾಃ ಸಂಚೂರ್ಣಿತಾಂಗಾಶ್ಚಗದಾಪ್ರಹಾರೈಃ । ಅಸಿಪ್ರಹಾರೈರ್ದಿ್ವವಿಧಾ ವಿಭಿನ್ನಾಃ ಪತಂತಿ ಶೈಲಾ ಇವ ರಾಕ್ಷಸೇಂದ್ರಾಃ ॥ ೫೪ ವಿಲಂಬಮಾನೈರ್ಮಣಿಹಾರಕುಂಡಲೈರ್ನಿಶಾಚರೈರ್ನೀಲಬಲಾಹಕೋಪಮೈಃ । ನಿಪಾತ್ಯಮಾನೈರ್ದದೃಶೇ ನಿರಂತರಂನಿಪಾತ್ಯಮಾನೈರಿವ ನೀಲಪರ್ವತೈಃ ॥೫೫ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಮಃ ಸರ್ಗಃ ಉತ್ತರಕಾಂಡಃ 