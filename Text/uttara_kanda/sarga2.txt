ದ್ವಿತೀಯಃ ಸರ್ಗಃ - ಪೌಲಸ್ತ್ಯೋತ್ಪತ್ತಿಃ ತಸ್ಯ ತದ್ವಚನಂ ಶ್ರುತ್ವಾ ರಾಘವಸ್ಯ ಮಹಾತ್ಮನಃ । ಕುಂಭಯೋನಿರ್ಮಹಾತೇಜಾ ರಾಮಮೇತದುವಾಚ ಹ ॥ ೧ ॥ ಶೃಣು ರಾಮ ಯಥಾವೃತ್ತಂ ತಸ್ಯ ತೇಜೋಬಲಂ ಮಹತ್​ । ಜಘಾನ ಶತ್ರೂನ್​ ಯೇನಾಸೌ ಚ ವಧ್ಯಃ ಸಶತ್ರುಭಿಃ ॥ ೨ ॥ ತಾವತ್ತೇ ರಾವಣಸ್ಯೇದಂ ಕುಲಂ ಜನ್ಮ ಚರಾಘವ । ವರಪ್ರದಾನಂ ಚ ತಥಾ ತಸ್ಮೈ ದತ್ತಂಬ್ರವೀಮಿ ತೇ ॥ ೩ ॥ ಪುರಾ ಕೃತಯುಗೇ ರಾಮಪ್ರಜಾಪತಿಸುತಃ ಪ್ರಭುಃ । ಪುಲಸ್ತ್ಯೋ ನಾಮ ಬ್ರಹ್ಮರ್ಷಿಃ ಸಾಕ್ಷಾದಿವಪಿತಾಮಹಃ ॥ ೪ ॥ ನಾನುಕೀರ್ತ್ಯಾ ಗುಣಾಸ್ತಸ್ಯ ಧರ್ಮತಃ ಶೀಲತಸ್ತಥಾ । ಪ್ರಜಾಪತೇಃ ಪುತ್ರ ಇತಿ ವಕ್ತುಂ ಶಕ್ಯಂ ಹಿ ಹಿ ನಾಮತಃ ॥ ೫ ॥ ಪ್ರಜಾಪತಿಸುತತ್ವೇನ ದೇವಾನಾಂವಲ್ಲಭೋ ಹಿ ಸಃ । ಇಷ್ಟಃ ಸರ್ವಸ್ಯ ಲೋಕಸ್ಯ ಗುಣೈಃಶುಭ್ರೈರ್ಮಹಾಮತಿಃ ॥ ೬ ॥ ಸ ತು ಧರ್ಮಪ್ರಸಂಗೇನ ಮೇರೋಃ ಪಾರ್ಶ್ವೇ ಮಹಾಗಿರೇಃ । ತೃಣಬಿಂದ್ವಾಶ್ರಮಂ ಗತ್ವಾ ನ್ಯವಸನ್ಮುನಿಪುಂಗವಃ ॥ ೭ ॥ ತಪಸ್ತೇಪೇ ಸ ಧರ್ಮಾತ್ಮಾ ಸ್ವಾಧ್ಯಾಯನಿಯತೇಂದ್ರಿಯಃ । ಗತ್ವಾಶ್ರಮಪದಂ ತಸ್ಯ ವಿಘ್ನಂಕುರ್ವಂತಿ ಕನ್ಯಕಾಃ ॥ ೮ ॥ ದೇವಪನ್ನಗಕನ್ಯಾಶ್ಚ ರಾಜರ್ಷಿತನಯಾಶ್ಚ ಯಾಃ । ಕ್ರೀಡಂತ್ಯೋಽಪ್ಸರಸಶ್ಚೈವ ತಂದೇಶಮುಪಪೇದಿರೇ ॥ ೯ ॥ ಸರ್ವರ್ತುಷೂಪಭೋಗ್ಯತ್ವಾದ್ರಮ್ಯತ್ವಾತ್​ ಕಾನನಸ್ಯ ಚ । ನಿತ್ಯಶಸ್ತಾಸ್ತು ತಂ ದೇಶಂ ಗತ್ವಾಕ್ರೀಡಂತಿ ಕನ್ಯಕಾಃ ॥ ೧೦ ॥ ದೇಶಸ್ಯ ರಮಣೀಯತ್ವಾತ್​ಪುಲಸ್ತ್ಯೋ ಯತ್ರ ಸ ದ್ವಿಜಃ । ಗಾಯಂತ್ಯೋ ವಾದಯಂತ್ಯಶ್ಚ ಲಾಸಯಂತ್ಯಸ್ತಥೈವ ಚ ॥ ೧೧ ॥ ಮುನೇಸ್ತಪಸ್ವಿನಸ್ತಸ್ಯ ವಿಘ್ನಂಚಕ್ರುರನಿಂದಿತಾಃ । ಅಥ ಕ್ರುದ್ಧೋ ಮಹಾತೇಜಾ ವ್ಯಾಜಹಾರಮಹಾಮುನಿಃ ॥ ೧೨ ॥ ಯಾ ಮೇ ದರ್ಶನಮಾಗಚ್ಛೇತ್​ ಸಾಗರ್ಭಂ ಧಾರಯಿಷ್ಯತಿ । ತಾಸ್ತು ಸರ್ವಾಃ ಪ್ರತಿಶ್ರುತ್ಯ ತಸ್ಯ ವಾಕ್ಯಂ ಮಹಾತ್ಮನಃ ॥ ೧೩ ॥ ಬ್ರಹ್ಮಶಾಪಭಯಾದ್ಭೀತಾಸ್ತಂ ದೇಶಂನೋಪಚಕ್ರಮುಃ । ತೃಣಬಿಂದೋಸ್ತು ರಾಜರ್ಷೇಸ್ತನಯಾ ನಶೃಣೋತಿ ತತ್​ ॥ ೧೪ ॥ ಗತ್ವಾಶ್ರಮಪದಂ ತತ್ರ ವಿಚಚಾರಸುನಿರ್ಭಯಾ । ನ ಸಾಪಶ್ಯತ್​ ಸ್ಥಿತಾ ತತ್ರಕಾಂಚಿದಭ್ಯಾಗತಾಂ ಸಖೀಮ್ ॥ ೧೫ ॥ ತಸ್ಮಿನ್​ ಕಾಲೇ ಮಹಾತೇಜಾಃ ಪ್ರಾಜಾಪತ್ಯೋ ಮಹಾನೃಷಿಃ । ಸ್ವಾಧ್ಯಾಯಮಕರೋತ್ತತ್ರ ತಪಸಾಭಾವಿತಃ ಸ್ವಯಮ್ ॥ ೧೬ ॥ ಸಾ ತು ವೇದಶ್ರುತಿಂ ಶ್ರುತ್ವಾ ದೃಷ್ಟ್ವಾವೈ ತಪಸೋ ನಿಧಿಮ್ । ಅಭವತ್​ ಪಾಂಡುದೇಹಾ ಸಾಸುವ್ಯಂಜಿತಶರೀರಜಾ ॥ ೧೭ ॥ ಬಭೂವ ಚ ಸಮುದ್ವಿಗ್ನಾ ದೃಷ್ಟ್ವಾತದ್ದೋಷಮಾತ್ಮನಃ । ಇದಂ ಮೇ ಕಿಂ ತ್ವಿತಿ ಜ್ಞಾತ್ವಾಪಿತುರ್ಗತ್ವಾಶ್ರಮೇ ಸ್ಥಿತಾ ॥ ೧೮ ॥ ತಾಂ ತು ದೃಷ್ಟ್ವಾ ತಥಾಭೂತಾಂತೃಣಬಿಂದುರಥಾಬ್ರವೀತ್​ । ಕಿಂ ತ್ವಮೇತತ್ತ್ವಸದೃಶಂಧಾರಯಸ್ಯಾತ್ಮನೋ ವಪುಃ ॥ ೧೯ ॥ ಸಾ ತು ಕೃತಾಂಜಲಿಂ ದೀನಾ ಕನ್ಯೋವಾಚತಪೋಧನಮ್ । ನ ಜಾನೇ ಕಾರಣಂ ತಾತ ಯೇನ ಮೇರೂಪಮೀದೃಶಮ್ ॥ ೨೦ ॥ ಕಿಂ ತು ಪೂರ್ವಂ ಗತಾಸ್ಮ್ಯೇಕಾಮಹರ್ಷೇರ್ಭಾವಿತಾತ್ಮನಃ । ಪುಲಸ್ತ್ಯಸ್ಯಾಶ್ರಮಂದಿವ್ಯಮನ್ವೇಷ್ಟುಂ ಸ್ವಸಖೀಜನಮ್ ॥ ೨೧ ॥ ನ ಚ ಪಶ್ಯಾಮ್ಯಹಂ ತತ್ರ ಕಾಂಚಿದಭ್ಯಾಗತಾಂ ಸಖೀಮ್ । ರೂಪಸ್ಯ ತು ವಿಪರ್ಯಾಸಂ ದೃಷ್ಟ್ವಾತ್ರಾಸಾದಿಹಾಗತಾ ॥ ೨೨ ॥ ತೃಣಬಿಂದುಸ್ತು ರಾಜರ್ಷಿಸ್ತಪಸಾದ್ಯೋತಿತಪ್ರಭಃ । ಧ್ಯಾನಂ ವಿವೇಶ ತಚ್ಚಾಪಿಹ್ಯಪಶ್ಯದೃಷಿಕರ್ಮಜಮ್ ॥ ೨೩ ॥ ಸ ತು ವಿಜ್ಞಾಯ ತಂ ಶಾಪಂಮಹರ್ಷೇರ್ಭಾವಿತಾತ್ಮನಃ । ಗೃಹೀತ್ವಾ ತನಯಾಂ ಗತ್ವಾ ಪುಲಸ್ತ್ಯಮಿದಮಬ್ರವೀತ್​ ॥ ೨೪ ॥ ಭಗವಂಸ್ತನಯಾಂ ಮೇ ತ್ವಂ ಗುಣೈಃ ಸ್ವೈರೇವ ಭೂಷಿತಾಮ್ । ಭಿಕ್ಷಾಂ ಪ್ರತಿಗೃಹಾಣೇಮಾಂ ಮಹರ್ಷೇಸ್ವಯಮುದ್ಯತಾಮ್ ॥ ೨೫ ॥ ತಪಶ್ಚರಣಯುಕ್ತಸ್ಯ ಶ್ರಾಮ್ಯಮಾಣೇಂದ್ರಿಯಸ್ಯ ತೇ । ಶುಶ್ರೂಷಣಪರಾ ನಿತ್ಯಂ ಭವಿಷ್ಯತಿ ನಸಂಶಯಃ ॥ ೨೬ ॥ ತಂ ಬ್ರುವಾಣಂ ತು ತದ್ವಾಕ್ಯಂ ರಾಜರ್ಷಿಂಧಾರ್ಮಿಕಂ ತದಾ । ಜಿಘೃಕ್ಷುರಬ್ರವೀತ್​ ಕನ್ಯಾಂ ಬಾಢಮಿತ್ಯೇವಸ ದ್ವಿಜಃ ॥ ೨೭ ॥ ದತ್ತ್ವಾ ಸ ತು ಯಥಾನ್ಯಾಯಂಸ್ವಮಾಶ್ರಮಪದಂ ಗತಃ । ಸಾಪಿ ತತ್ರಾವಸತ್​ ಕನ್ಯಾ ತೋಸಯಂತೀಪತಿಂ ಗುಣೈಃ ॥ ೨೮ ॥ ತಸ್ಯಾಸ್ತು ಶೀಲವೃತ್ತಾಭ್ಯಾಂ ತುತೋಷಮುನಿಪುಂಗವಃ । ಪ್ರೀತಃ ಸ ತು ಮಹಾತೇಜಾವಾಕ್ಯಮೇತದುವಾಚ ಹ ॥ ೨೯ ॥ ಪರಿತುಷ್ಟೋಽಸ್ಮಿ ಸುಶ್ರೋಣಿ ಗುಣಾನಾಂಸಂಪದಾ ಭೃಶಮ್ । ತಸ್ಮಾದ್ದೇವಿ ದದಾಮ್ಯದ್ಯ ಪುತ್ರಮಾತ್ಮಸಮಂ ತವ ॥ ೩೦ ॥ ಉಭಯೋರ್ವಂಶಕರ್ತಾರಂ ಪೌಲಸ್ಯ್ತ ಇತಿವಿಶ್ರುತಮ್ । ಯಸ್ಮಾತ್ತು ವಿಶ್ರುತೋವೇದಸ್ತ್ವಯೈಷೋಽಧ್ಯಯತೋಮಮ ॥ ೩೧ ॥ ತಸ್ಮಾತ್​ ಸ ವಿಶ್ರವಾ ನಾಮ ಭವಿಷ್ಯತಿ ನಸಂಶಯಃ । ಏವಮುಕ್ತ್ವಾ ತು ಸಾ ದೇವೀಪ್ರಹೃಷ್ಟೇನಾಂತರಾತ್ಮನಾ ॥ ೩೨ ॥ ಅಚಿರೇಣೈವ ಕಾಲೇನಾಸೂತ ವಿಶ್ರವಸಂಸುತಮ್ । ತ್ರಿಷು ಲೋಕೇಷು ವಿಖ್ಯಾತಂಯಶೋಧರ್ಮಸಮನ್ವಿತಮ್ ॥೩೩ ಶ್ರುತಿಮಾನ್​ ಸಮದರ್ಶೀ ಚವ್ರತಾಚಾರರತಸ್ತಥಾ । ಪಿತೇವ ತಪಸಾ ಯುಕ್ತೋ ಹ್ಯಭವದ್ವಿಶ್ರವಾ ಮುನಿಃ ॥ ೩೪ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿತೀಯಃಸರ್ಗಃ ಉತ್ತರಕಾಂಡಃ 