ಪಂಚಷಷ್ಟಿತಮಃ ಸರ್ಗಃ - ಸೌದಾಸಕಥಾ ದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಃ ಪ್ರಸ್ಥಾಪ್ಯ ತು ಬಲಂ ಸರ್ವಂಮಾಸಮಾತ್ರೋಷಿತಃ ಪಥಿ । ಏಕ ಏವಾಶು ಶತ್ರುಘ್ನೋ ಜಗಾಮ ತ್ವರಿತಂ ತದಾ ॥ ೧ ॥ ದ್ವಿರಾತ್ರಮಂತರೇ ಶೂರ ಉಷ್ಯ ರಾಘವನಂದನಃ । ವಾಲ್ಮೀಕೇರಾಶ್ರಮಂಪುಣ್ಯಮಗಚ್ಛದ್ವಾಸಮುತ್ತಮಮ್ ॥ ೨ ॥ ಸೋಽಭಿವಾದ್ಯ ಮಹಾತ್ಮಾನಂ ವಾಲ್ಮೀಕಿಂಮುನಿಸತ್ತಮಮ್ । ಕೃತಾಂಜಲಿರಥೋ ಭೂತ್ವಾವಾಕ್ಯಮೇತದುವಾಚ ಹ ॥ ೩ ॥ ಭಗವನ್​ ವಸ್ತುಮಿಚ್ಛಾಮಿ ಗುರೋಃ ಕೃತ್ಯಾದಿಹಾಗತಃ । ಶ್ವಃ ಪ್ರಭಾತೇ ಗಮಿಷ್ಯಾಮಿ ಪ್ರತೀಚೀಂವಾರುಣೀಂ ದಿಶಮ್ ॥ ೪ ॥ ಶತ್ರುಘ್ನಸ್ಯ ವಚಃ ಶ್ರುತ್ವಾ ಪ್ರಹಸ್ಯ ಮುನಿಪುಂಗವಃ । ಪ್ರತ್ಯುವಾಚ ಮಹಾತ್ಮಾನಂ ಸ್ವಾಗತಂ ತೇಮಹಾಯಶಃ ॥ ೫ ॥ ಸ್ವಮಾಶ್ರಮಮಿದಂ ಸೌಮ್ಯ ರಾಘವಾಣಾಂಕುಲಸ್ಯ ಹಿ । ಆಸನಂ ಪಾದ್ಯಮರ್ಘ್ಯಂ ಚ ನಿರ್ವಿಶಂಕಃ ಪ್ರತೀಚ್ಛ ಮೇ ॥ ೬ ॥ ಪ್ರತಿಗೃಹ್ಯ ತದಾ ಪೂಜಾಂ ಫಲಮೂಲಂ ಚಭೋಜನಮ್ । ಭಕ್ಷಯಾಮಾಸ ಕಾಕುತ್ಸ್ಥಸ್ತೃಪ್ತಿಂ ಚಪರಮಾಂ ಗತಃ ॥ ೭ ॥ ಸ ಭುಕ್ತ್ವಾ ಫಲಮೂಲಂ ಚ ಮಹರ್ಷಿಂತಮುವಾಚ ಹ । ಪೂರ್ವಾ ಯಜ್ಞವಿಭೂತೀಯಂಕಸ್ಯಾಶ್ರಮಸಮೀಪತಃ ॥ ಚಂಚೂರ್ಯಮಾಣಂ ದದೃಶೇ ಸ ಶೂರೋರಾಕ್ಷಸದ್ವಯಮ್ ॥ ೧೧ ॥ ತತ್ತಸ್ಯ ಭಾಷಿತಂ ಶ್ರುತ್ವಾವಾಲ್ಮೀಕಿರ್ವಾಕ್ಯಮಬ್ರವೀತ್​ । ಶತ್ರುಘ್ನ ಶೃಣು ಯಸ್ಯೇದಂಬಭೂವಾಯತನಂ ಪುರಾ ॥ ೯ ಯುಷ್ಮಾಕಂ ಪೂರ್ವಕೋ ರಾಜಾಸುದಾಸಸ್ತಸ್ಯ ಭೂಪತೇಃ । ಪುತ್ರೋ ವೀರಸಹೋ ನಾಮವೀರ್ಯವಾನತಿಧಾರ್ಮಿಕಃ ॥ ೧೦ ॥ ಸ ಬಾಲ ಏವ ಸೌದಾಸೋಮೃಗಯಾಮುಪಕ್ರಮೇ । ಶಾರ್ದೂಲರೂಪಿಣೌ ಘೋರೌ ಮೃಗಾನ್​ಬಹುಸಹಸ್ರಶಃ ।ಭಕ್ಷಮಾಣಾವಸಂತುಷ್ಟೌ ಪರ್ಯಾಪ್ತಿಂನೈವ ಜಗ್ಮತುಃ ॥ ೧೨ ॥ ಸ ತು ತೌ ರಾಕ್ಷಸೌ ದೃಷ್ಟ್ವಾ ನಿರ್ಮೃಗಂ ಚವನಂ ಕೃತಮ್ । ಕ್ರೋಧೇನ ಮಹತಾವಿಷ್ಟೋ ಜಘಾನೈಕಂಮಹೇಷುಣಾ ॥ ೧೩ ॥ ವಿನಿಪಾತ್ಯ ತಮೇಕಂ ತು ಸೌದಾಸಃ ಪುರುಷರ್ಷಭ । ವಿಜ್ವರೋ ವಿಗತಾಮರ್ಷೋ ಹತಂ ರಕ್ಷೋಹ್ಯದೈಕ್ಷತ ॥ ೧೪ ॥ ನಿರೀಕ್ಷಮಾಣಂ ತಂ ದೃಷ್ಟ್ವಾ ಸಹಾಯಂತಸ್ಯ ರಕ್ಷಸಃ । ಸಂತಾಪಮಕರೋದ್ಘೋರಂ ಸೌದಾಸಂಚೇದಮಬ್ರವೀತ್​ ॥ ೧೫ ॥ ಯಸ್ಮಾದನಪರಾಧಂ ತ್ವಂ ಸಹಾಯಂಮಮ ಜಘ್ನಿವಾನ್​ । ತಸ್ಮಾತ್ತವಾಪಿ ಪಾಪಿಷ್ಠ ಪ್ರದಾಸ್ಯಾಮಿಪ್ರತಿಕ್ರಿಯಾಮ್ ॥ ೧೬ ॥ ಏವಮುಕ್ತ್ವಾ ತು ತದ್ರಕ್ಷಸ್ತತ್ರೈವಾಂತರಧೀಯತ । ಕಾಲಪರ್ಯಾಯಯೋಗೇನ ರಾಜಾಮಿತ್ರಸಹೋಽಭವತ್​ ॥ ೧೭ ॥ ರಾಜಾ ತು ಯಜತೇಯಜ್ಞಮಸ್ಯಾಶ್ರಮಸಮೀಪತಃ । ಅಶ್ವಮೇಧಂ ಮಹಾಯಜ್ಞಂ ತಂ ವಸಿಷ್ಠೋಽಭ್ಯಪಾಲಯತ್​ ॥ ೧೮ ॥ ತತ್ರ ಯಜ್ಞೋ ಮಹಾನಾಸೀದ್ಬಹುವರ್ಷಗಣಾಯುತಃ । ಸಮೃದ್ಧಃಪರಯಾ ಲಕ್ಷ್ಮಾ್ಯ ದೇವಯಜ್ಞಸಮೋಽಭವತ್​ ॥ ೧೯ ॥ ಅಥಾವಸಾನೇ ಯಜ್ಞಸ್ಯ ಪೂರ್ವವೈರಮನುಸ್ಮರನ್​ । ವಸಿಷ್ಠರೂಪೀ ರಾಜಾನಮಿತಿ ಹೋವಾಚರಾಕ್ಷಸಃ ॥ ೨೦ ॥ ಅಸ್ಯ ಯಜ್ಞಸ್ಯ ಜಾತೋಽಂತಃ ಸಾಮಿಷಂಭೋಜನಂ ಮಮ । ದೀಯತಾಮಿಹ ಶೀಘ್ರಂ ವೈ ನಾತ್ರ ಕಾರ್ಯಾ ವಿಚಾರಣಾ ॥ ೨೧ ॥ ತಚ್ಛ್ರುತ್ವಾ ವ್ಯಾಹೃತಂ ವಾಕ್ಯಂ ರಕ್ಷಸಾಬ್ರಹ್ಮರೂಪಿಣಾ । ಭಕ್ಷ್ಯಸಂಸ್ಕಾರಕುಶಲಮುವಾಚಪೃಥಿವೀಪತಿಃ ॥ ೨೨ ॥ ಹವಿಷ್ಯಂ ಸ್ವಾಮಿಷ್ಯಂ ಸ್ವಾದು ಯಥಾ ಭವತಿಭೋಜನಮ್ । ತಥಾ ಕುರುಷ್ವ ಶೀಘ್ರಂ ವೈ ಪರಿತುಷ್ಯೇದ್ಯಥಾ ಗುರುಃ ॥೨೩ ಶಾಸನಾತ್​ ಪಾರ್ಥಿವೇಂದ್ರಸ್ಯ ಸೂದಃ ಸಂಭ್ರಾಂತಮಾನಸಃ । ಸ ರಾಕ್ಷಸಃ ಪುನಸ್ತತ್ರಸೂದವೇಷಮಥಾಕರೋತ್​ ॥ ೨೪ ॥ ಸ ಮಾನುಷಮಥೋ ಮಾಂಸಂ ಪಾರ್ಥಿವಾಯನ್ಯವೇದಯತ್​ । ಇದಂ ಸ್ವಾದು ಹವಿಷ್ಯಂ ಚ ಸಾಮಿಷಂಚಾನ್ನಮಾಹೃತಮ್ ॥ ೨೫ ॥ ಸ ಭೋಜನಂ ವಸಿಷ್ಠಾಯ ಪತ್ನ್ಯಾಸಾರ್ಧಮುಪಾಹರತ್​ । ಮದಯಂತ್ಯಾ ನರವ್ಯಾಘ್ರ ಸಾಮಿಷಂರಕ್ಷಸಾಹೃತಮ್ ॥ ೨೬ ॥ ಜ್ಞಾತ್ವಾ ತದಾಮಿಷಂ ವಿಪ್ರೋ ಮಾನುಷಂಭಾಜನಂ ಗತಮ್ । ಕ್ರೋಧೇನ ಮಹತಾವಿಷ್ಟೋವ್ಯಾಹರ್ತುಮುಪಚಕ್ರಮೇ ॥ ೨೭ ॥ ಯಸ್ಮಾತ್ತ್ವಂ ಭೋಜನಂ ರಾಜನ್​ಮಮೈತದ್ದಾತುಮಿಚ್ಛಸಿ । ತಸ್ಮದ್ಭೋಜನಮೇತತ್ತೇ ಭವಿಷ್ಯತಿ ನಸಂಶಯಃ ॥ ೨೮ ॥ ತತಃ ಕ್ರುದ್ಧಸ್ತು ಸೌದಾಸಸ್ತೋಯಂಜಗ್ರಾಹ ಪಾಣಿನಾ ।ವಸಿಷ್ಠಂ ಶಪ್ತುಮಾರೇಭೇ ಭಾರ್ಯಾ ಚೈನಮವಾರಯತ್​ ॥ ೨೯