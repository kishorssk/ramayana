ಪಂಚಪಂಚಾಶಃ ಸರ್ಗಃ - ನಿಮಿವಸಿಷ್ಠಶಾಪಃ ಏಷ ತೇ ನೃಗಶಾಪಾಸ್ಯ ವಿಸ್ತರೋಽಭಿಹತೋ ಮಯಾ । ಯದ್ಯಸ್ತಿ ಶ್ರವಣೇ ಶ್ರದ್ಧಾ ಶೃಣುಷ್ವೇಹಾಪರಾಂ ಕಥಾಮ್ ॥ ೧ ॥ ಏವಮುಕ್ತಸ್ತು ರಾಮೇಣ ಸೌಮಿತ್ರಿಃ ಪುನರಬ್ರವೀತ್​ । ತೃಪ್ತಿರಾಶ್ಚರ್ಯಭೂತಾನಾಂ ಕಥಾನಾಂ ನಾಸ್ತಿಮೇ ನೃಪ ॥ ೨ ॥ ಲಕ್ಷ್ಮಣೇನೈವಮುಕ್ತಸ್ತು ರಾಮಇಕ್ಷ್ವಾಕುನಂದನಃ । ಕಥಾಂ ಪರಮಧರ್ಮಿಷ್ಠಾಂವ್ಯಾಹರ್ತುಮುಪಚಕ್ರಮೇ ॥ ಆಸೀದ್ರಾಜಾ ನಿಮಿರ್ನಾಮ ಇಕ್ಷ್ವಾಕೂಣಾಂ ಮಹಾತ್ಮನಾಮ್ । ಪುತ್ರೋ ದ್ವಾದಶಮೋ ವೀರ್ಯೋ ಧರ್ಮೇ ಚ ಪರಿನಿಷ್ಠಿತಃ ॥ ೪ ॥ ಸ ರಾಜಾ ವೀರ್ಯಸಂಪನ್ನಃ ಪುರಂದೇವಪುರೋಪಮಮ್ । ನಿವೇಶಯಾಮಾಸ ತದಾ ಅಭ್ಯಾಶೇಗೌತಮಸ್ಯ ತು ॥ ೫ ॥ ಪುರಸ್ಯ ಸುಕೃತಂ ನಾಮವೈಜಯಂತಮಿತಿ ಶ್ರುತಮ್ । ನಿವೇಶಂ ಯತ್ರ ರಾಜರ್ಷಿರ್ನಿಮಿಶ್ಚಕ್ರೇಮಹಾಯಶಾಃ ॥ ೬ ॥ ತಸ್ಯ ಬುದ್ಧಿಃ ಸಮುತ್ಪನ್ನಾ ನಿವೇಶ್ಯ ಸುಮಹಾಪುರಮ್ । ಯಜೇಯಂ ದೀರ್ಘಸತ್ರೇಣ ಪಿತುಃಪ್ರಹ್ಲಾದಯನ್​ ಮನಃ ॥ ೭ ॥ ತತಃ ಪಿತರಮಾಮಂತ್ರ್ಯ ಇಕ್ಷ್ವಾಕುಂ ಹಿಮನೋಃ ಸುತಮ್ । ವಸಿಷ್ಠಂ ವರಯಾಮಾಸ ಪೂರ್ವಂಬ್ರಹ್ಮರ್ಷಿಸತ್ತಮಮ್ ॥ ೮ ॥ ಅನಂತರಂ ಸರಾಜರ್ಷಿರ್ನಿಮಿರಿಕ್ಷ್ವಾಕುನಂದನಃ । ಅತ್ರಮಂಗಿರಸಂ ಚೈವ ಭೃಗುಂ ಚೈವತಪೋಧನಮ್ ॥ ೯ ॥ ತಮುವಾಚ ವಸಿಷ್ಠಸ್ತು ನಿಮಿಂರಾಜರ್ಷಿಸತ್ತಮಮ್ । ವೃತೋಽಹಂ ಪೂರ್ವಮಿಂದ್ರೇಣ ಅಂತರಂಪ್ರತಿಪಾಲಯ ॥ ೧೦ ॥ ಅನಂತರಂ ಮಹಾವಿಪ್ರೋ ಗೌತಮಃ ಪ್ರತ್ಯಪೂರಯತ್​ । ವಸಿಷ್ಠೋಽಪಿ ಮಹಾತೇಜಾಇಂದ್ರಯಜ್ಞಮಥಾಕರೋತ್​ ॥ ೧೧ ॥ ನಿಮಿಸ್ತು ರಾಜಾ ವಿಪ್ರಾಂಸ್ತಾನ್​ ಸಮಾನೀಯನರಾಧಿಪಃ । ಅಯಜದ್ಧಿಮವತ್ಪಾರ್ಶೆ್ವÃ ಸ್ವಪುರಸ್ಯ ಸಮೀಪತಃ ॥ ೧೨ ॥ ಪಂಚ ವರ್ಷಸಹಸ್ರಾಣಿ ರಾಜಾದೀಕ್ಷಾಮುಪಾಗತಮ್ । ಇಂದ್ಯಯಜ್ಞಾವಸಾನೇ ತು ವಸಿಷ್ಠೋಭಗವಾನೃಷಿಃ ॥ ೧೩ ॥ ಸಕಾಶಮಾಗತೋ ರಾಜ್ಞೋ ಹೌತ್ರಂಕರ್ತುಮನಿಂದಿತಃ । ತದಂತರಮಥಾಪಶ್ಯದ್ಗೌತಮೇನಾಭಿಪೂರಿತಮ್ ॥ ೧೪ ॥ ಕೋಪೇನ ಮಹತಾವಿಷ್ಟೋ ವಸಿಷ್ಠೋಬ್ರಹ್ಮಣಃ ಸುತಃ । ಸ ರಾಜ್ಞೋ ದರ್ಶನಾಕಾಂಕ್ಷೀ ಮುಹೂರ್ತಂಸಮುಪಾವಿಶತ್​ ॥ ೧೫ ॥ ತಸ್ಮಿನ್ನಹನಿ ರಾಜರ್ಷಿರ್ನಿದ್ರಯಾಪಹೃತೋಭೃಶಮ್ । ತತೋ ಮನ್ಯುರ್ವಸಿಷ್ಠಸ್ಯ ಪ್ರಾದುರಾಸೀನ್ಮಹಾತ್ಮನಃ ॥ ೧೬ ॥ ಅದರ್ಶನೇನ ರಾಜರ್ಷೇರ್ವಾ್ಯಹರ್ತುಮುಪಚಕ್ರಮೇ । ಯಸ್ಮಾತ್ತ್ವಮನ್ಯಂ ವೃತವಾನ್​ಮಾಮವಜ್ಞಾಯ ಪಾರ್ಥಿವ ॥ ೧೭ ॥ ಚೇತನೇನ ವಿನಾಭುತೋ ದೇಹಸ್ತವಭವಿಷ್ಯತಿ । ತತಃ ಪ್ರಬುದ್ಧೋ ರಾಜರ್ಷಿಃ ಶ್ರುತ್ವಾಶಾಪಮುದಾಹೃತಮ್ ॥ ೧೮ ॥ ಬ್ರಹ್ಮಯೋನಿಮಥೋವಾಚ ಸಂರಂಭಾತ್​ಕ್ರೋಧಮೂರ್ಛಿತಃ । ಅಜಾನತಃ ಶಯಾನಸ್ಯ ಕ್ರೋಧೇನಕಲುಷೀಕೃತಃ ॥ ೧೯ ॥ ಮುಕ್ತವಾನ್​ ಮಯಿ ಶಾಪಾಗ್ನಿಂ ಯಮದಂಡಮಿವಾಪರಮ್ । ತಸ್ಮಾತ್ತವಾಪಿ ಬ್ರಹ್ಮರ್ಷೇ ಚೇತನೇನವಿನಾಕೃತಃ ॥ ೨೦ ॥ ದೇಹಃ ಸುರುಚಿರಪ್ರಖ್ಯೋ ಭವಿಷ್ಯತಿ ನಸಂಶಯಃ ॥ ಇತಿ ರೋಷವಶಾದುಭೌ ತದಾನೀಮನ್ಯೋನ್ಯಂ ಶಪಿತೌ ನೃಪದ್ವಿಜೇಂದ್ರೌ । ಸಹಸೈವ ಬಭೂವರ್ತುರ್ವಿದೇಹೌತತ್ತುಲ್ಯಾಧಿಗತಪ್ರಭಾವವಂತೌ ॥೨೧ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಪಂಚಾಶಃ ಸರ್ಗಃ ಉತ್ತರಕಾಂಡಃ 