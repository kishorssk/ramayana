ಅಷ್ಟಚತ್ವಾರಿಂಶಃ ಸರ್ಗಃ - ಸೀತಾಪರಿತ್ಯಾಗಃ ಲಕ್ಷ್ಮಣಸ್ಯ ವಚಃ ಶ್ರುತ್ವಾ ದಾರುಣಂಜನಕಾತ್ಮಜಾ । ಪರಂ ವಿಷಾದಮಾಗಮ್ಯ ವೈದೇಹೀ ನಿಪಪಾತಹ॥ ೧ ॥ ಸಾ ಮುಹೂರ್ತಮಿವಾಸಂಜ್ಞಾ ಬಾಷ್ಪಪರ್ಯಾಕುಲೇಕ್ಷಣಾ । ಲಕ್ಷ್ಮಣಂ ದೀನಯಾ ವಾಚಾ ಉವಾಚ ಜನಕಾತ್ಮಜಾ ॥ ೨ ॥ ಮಾಮಿಕೇಯಂ ತನುರ್ನೂನಂ ಸೃಷ್ಟಾ ದುಃಖಾಯ ಲಕ್ಷ್ಮಣ । ಧಾತ್ರಾ ಯಸ್ಯಾಸ್ತಥಾ ಮೇಽದ್ಯದುಖಮೂರ್ತಿಃ ಪ್ರದೃಶ್ಯತೇ ॥ ಕಿಂ ನು ಪಾಪಂ ಕೃತಂ ಪೂರ್ವಂ ಕೋ ವಾದಾರೈರ್ವಿಯೋಜಿತಃ । ಯಾಹಂ ಶುದ್ಧಸಮಾಚಾರಾ ತ್ಯಕ್ತ್ವಾನೃಪತಿನಾ ಸತೀ ॥ ೪ ॥ ಪುರಾಹಮಾಶ್ರಮೇ ವಾಸಂರಾಮಪಾದಾನುವರ್ತಿನೀ । ಅನುರುಧ್ಯಾಪಿ ಸೌಮಿತ್ರೇ ದುಃಖೇ ಚಪರಿವರ್ತಿನೀ ॥ ೫ ॥ ಸಾ ಕಥಂ ಹ್ಯಾಶ್ರಮೇ ಸೌಮ್ಯ ವತ್ಸ್ಯಾಮಿವಿಜನೀಕೃತಾ । ಆಖ್ಯಾಸ್ಯಾಮಿ ಚ ಕಸ್ಯಾಹಂ ದುಃಖಂದುಃಖಪರಾಯಣಾ ॥ ೬ ॥ ಕಿಂ ನು ವಕ್ಷ್ಯಾಮಿ ಮುನಿಷು ಕರ್ಮ ವಾಸತ್​ಕೃತಂ ಚ ಕಿಮ್ । ಕಸ್ಮಿಂಶ್ಚಿತ್​ ಕಾರಣೇ ತ್ಯಕ್ತ್ವಾ ರಾಘವೇಣಮಹಾತ್ಮನಾ ॥ ೭ ॥ ನ ಖಲ್ವದ್ಯೈವ ಸೌಮಿತ್ರೇ ಜೀವಿತಂಜಾಹ್ನವೀಜಲೇ । ತ್ಯಜೇಯಂ ರಾಜವಂಶಸ್ತು ಭರ್ತುರ್ಮೇಪರಿಹಾಸ್ಯತೇ ॥ ೮ ॥ ಯಥಾಜ್ಞಂ ಕುರು ಸೌಮಿತ್ರೇ ತ್ಯಜ ಮಾಂದುಃಖಭಾಗಿನೀಮ್ । ನಿದೇಶೇ ಸ್ಥೀಯತಾಂ ರಾಜ್ಞಃ ಶೃಣು ಚೇದಂವಚೋ ಮಮ ॥ ೯ ॥ ಶ್ವಶ್ರೂಣಾಮವಿಶೇಷಣಪ್ರಾಂಜಲಿಪ್ರಗ್ರಹೇಣ ಚ । ಶಿರಸಾ ವಂದ್ಯ ಚರಣೌ ಕುಶಲಂ ಬ್ರೂಹಿಪಾರ್ಥಿವಮ್ ॥ ೧೦ ॥ ಶಿರಸಾಭಿನತೋ ಬ್ರೂಯಾಃ ಸರ್ವಾಸಾಮೇವಲಕ್ಷ್ಮಣ । ವಕ್ತವ್ಯಶ್ಚಾಪಿ ನೃಪತಿರ್ಧರ್ಮೇಷುಸುಸಮಾಹಿತಃ ॥ ೧೧ ॥ ಜಾನಾಸಿ ಚ ಯಥಾ ಶುದ್ಧಾ ಸೀತಾ ತತ್ತ್ವೇನ ರಾಘವ । ಭಕ್ತ್ಯಾ ಚ ಪರಯಾ ಯುಕ್ತಾ ಹಿತಾ ಚತವ ನಿತ್ಯಶಃ ॥ ೧೨ ॥ ಅಹಂ ಕೃತ್ವಾ ತ್ವಯಾ ವೀರಅಯಶೋಭೀರಣಾ ಜನೇ । ಯಚ್ಚ ತೇ ವಚನೀಯಂ ಸ್ಯಾದಪವಾದಸಮುತ್ಥಿತಮ್ ॥೧೩ ಮಯಾ ಹಿ ಪರಿಹರ್ತವ್ಯಂ ತ್ವಂ ಹಿ ಮೇಪರಮಾ ಗತಿಃ । ವಕ್ತವ್ಯಶ್ಚೇತಿ ನೃಪತಿರ್ಧರ್ಮೇಣ ಸುಸಮಾಹಿತಃ ॥ ೧೪ ॥ ಯಥಾ ಭ್ರಾತೃಷು ವರ್ತೇಥಾಸ್ತಥಾಪೌರೇಷು ನಿತ್ಯದಾ । ಪರಮೋ ಹ್ಯೇಷ ಧರ್ಮಸ್ತೇ ತಸ್ಮಾತ್​ಕೀರ್ತಿರನುತ್ತಮಾ ॥ ೧೫ ॥ ಯತ್ತು ಪೌರಜನೋ ರಾಜನ್​ ಧರ್ಮೇಣಸಮವಾಪ್ನುಯಾತ್​ । ಅಹಂ ತು ನಾನುಶೋಚಾಮಿ ಸ್ವಶರೀರಂನರರ್ಷಭ ॥ ೧೬ ॥ ಯಥಾಪವಾದಂ ಪೌರಾಣಾಂ ತಥೈವರಘುನಂದನ । ಪತಿರ್ಹಿ ದೇವತಾ ನಾರ್ಯಾಃ ಪತಿರ್ಬಂಧುಃ ಪತಿರ್ಗುರುಃ ॥ ೧೭ ॥ ಪ್ರಾಣೈರಪಿ ಪ್ರಿಯಂ ತಸ್ಮಾದ್ಧರ್ತುಃ ಕಾರ್ಯಂ ವಿಶೇಷತಃ । ಇತಿ ಮದ್ವಚನಾದ್ರಾಮೋ ವಕ್ತವ್ಯೋಮಮ ಸಂಗ್ರಹಃ ॥ ೧೮ ॥ ನಿರೀಕ್ಷ್ಯ ಮಾದ್ಯ ಗಚ್ಛ ತ್ವಮೃತುಕಾಲಾತಿವರ್ತಿನೀಮ್ । ಏವಂ ಬ್ರುವತ್ಯಾಂ ಸೀತಾಯಾಂ ಲಕ್ಷ್ಮಣೋದೀನಚೇತನಃ ॥ ೧೯ ॥ ಶಿರಸಾ ವಂದ್ಯ ಧರಣೀಂ ವ್ಯಾಹರ್ತುಂ ನಶಶಾಕ ಹ । ಪ್ರದಕ್ಷಿಣಂ ಚ ತಾಂ ಕೃತ್ವಾ ರುದನ್ನೇವಮಹಾಸ್ವನಃ ॥ ೨೦ ॥ ಧ್ಯಾತ್ವಾ ಮುಹೂರ್ತಂ ತಾಮಾಹ ಕಿಂ ಮಾಂವಕ್ಷ್ಯಸಿ ಶೋಭನೇ । ದೃಷ್ಟಪೂರ್ವಂ ನ ತೇ ರೂಪಂ ಪಾದೌದೃಷ್ಟೌ ತವಾನಘೇ ॥ ೨೧ ॥ ಕಥಮತ್ರ ಹಿ ಪಶ್ಯಾಮಿ ರಾಮೇಣ ರಹಿತಾಂವನೇ । ಇತ್ಯುಕ್ತ್ವಾ ತಾಂ ನಮಸ್ಕೃತ್ಯಪುನರ್ನಾವಮುಪಾರುಹತ್​ ॥ ೨೨ ॥ ಆರುಹ್ಯ ಚ ಪುನರ್ನಾವಂ ನಾವಿಕಂಚಾಭ್ಯಚೋದಯತ್​ । ಸ ಗತ್ವಾ ಚೋತ್ತರಂ ತೀರಂಶೋಕಭಾರಸಮನ್ವಿತಃ ॥ ೨೩ ॥ ಸಂಮೂಢ ಇವ ದುಃಖೇನರಥಮಧ್ಯಾರುಹದ್​ದ್ರುತಮ್ । ಮುಹರ್ಮುಹುಃ ಪರಾವೃತ್ಯ ದೃಷ್ಟ್ವಾಸೀತಾಮನಾಥವತ್​ ॥ ೨೪ ॥ ಚೇಷ್ಟಂತೀಂ ಪರತೀರಸ್ಥಾಂ ಲಕ್ಷ್ಮಣಃ ಪ್ರಯಯಾವಥ । ದೂರಸ್ಥಂ ರಥಮಾಲೋಕ್ಯ ಲಕ್ಷ್ಮಣಂ ಚಮುಹುರ್ಮುಹುಃ ॥ ೨೫ ॥ ನಿರೀಕ್ಷಮಾಣಾಂ ತೂದ್ವಿಗ್ನಾಂ ಸೀತಾಂ ಶೋಕಃಸಮಾವಿಶತ್​ ॥ ಸಾ ದುಃಖಭಾರಾವನತಾ ಯಶಸ್ವಿನೀಯಶೋಧನಾ ನಾಥಮಪಶ್ಯತೀ ಸತೀ ॥ರುರೋದ ಸಾ ಬರ್ಹಿಣನಾದಿತೇ ವನೇಮಹಾಸ್ವನಂ ದುಃಖಪರಾಯಣಾ ಸತೀ ॥ ೨೬ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 