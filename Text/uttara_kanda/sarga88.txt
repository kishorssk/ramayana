ಅಷ್ಟಾಶೀತಿತಮಃ ಸರ್ಗಃ - ಬುಧಸಮಾಗಮಃ ತಾಂ ಕಥಾಮಿಲಸಂಬದ್ಧಾಂ ರಾಮೇಣ ಸಮುದೀರಿತಾಮ್ । ಲಕ್ಷ್ಮಣೋ ಭರತಶ್ಚೈವ ಶ್ರುತ್ವಾಪರಮವಿಸ್ಮಿತೌ ॥ ೧ ॥ ತೌ ರಾಮಂ ಪ್ರಾಂಜಲೀ ಭೂತ್ವಾ ತಸ್ಯ ರಾಜ್ಞೋ ಮಹಾತ್ಮನಃ । ವಿಸ್ತರಂ ತಸ್ಯ ಭಾವಸ್ಯ ತದಾಪಪ್ರಚ್ಛತುಃ ಪುರಃ ॥ ೨ ॥ ಕಥಂ ಸ ರಾಜಾ ಸ್ತ್ರೀಭೂತೋವರ್ತಯಾಮಾಸ ದುರ್ಗತಿಃ । ಪುರುಷಃ ಸ ಯದಾ ಭೂತಃ ಕಾಂ ವೃತ್ತಿಂವರ್ತಯತ್ಯಸೌ ॥ ೩ ತಯೋಸ್ತದ್ಭಾಷಿತಂ ಶ್ರುತ್ವಾಕೌತೂಹಲಸಮನ್ವಿತಮ್ । ಕಥಯಾಮಾಸ ಕಾಕುತ್ಸ್ಥಸ್ತಸ್ಯ ರಾಜ್ಞೋ ಯಥಾಗತಮ್ ॥ ೪ ॥ ತಮೇವ ಪ್ರಥಮಂ ಮಾಸಂ ಸ್ತ್ರೀಭೂತಾಲೋಕಸುಂದರೀ । ತಾಭಿಃ ಪರಿವೃತಾ ಸ್ತ್ರೀಭಿರ್ಯೇ ಚ ಪೂರ್ವಂಪದಾನುಗಾಃ ॥ ೫ ॥ ತತ್​ ಕಾನನಂ ವಿಗಾಹ್ಯಾಶು ವಿಜಹ್ರೇ ಲೋಕಸುಂದರೀ । ದ್ರುಮಗುಲ್ಮಲತಾಕೀರ್ಣಂ ಪದ್ಭ್ಯಾಂಪದ್ಮದಲೇಕ್ಷಣಾ ॥ ೬ ॥ ವಾಹನಾನಿ ಚ ಸರ್ವಾಣಿ ಸಾ ತ್ಯಕ್ತ್ವಾ ವೈಸಮಂತತಃ । ಪರ್ವತಾಭೋಗವಿವರೇ ತಸ್ಮಿನ್​ ರೇಮೇ ಇಲಾತದಾ ॥ ೭ ॥ ಅಥ ತಸ್ಮಿನ್​ ವನೋದ್ದೇಶೇ ಪರ್ವತಸ್ಯಾವಿದೂರತಃ । ಸರಃ ಸುರುಚಿರಪ್ರಖ್ಯಂನಾನಾಪಕ್ಷಿಗಣೈರ್ಯುತಮ್ ॥ ೮ ॥ ದದರ್ಶ ಸಾ ತ್ವಿಲಾ ತಸ್ಮಿನ್​ ಬುಧಂಸೋಮಸುತಂ ತತಃ । ಜ್ವಲಂತಂ ಸ್ವೇನ ವಪುಷಾ ಪೂರ್ಣಂಸೋಮಮಿವೋದಿತಮ್ ॥ ೯ ॥ ತಪಂತಂ ಚ ತಪಸ್ತೀವ್ರಮಂಬೋಮಧ್ಯೋ ದುರಾಸದಮ್ । ಯಶಸ್ಕರಂ ಕಾಮಕರಂ ತಾರುಣ್ಯೇಪರ್ಯವಸ್ಥಿತಮ್ ॥ ೧೦ ॥ ಸಾ ತಂ ಜಲಾಶಯಂ ಸರ್ವಂಕ್ಷೋಭಯಾಮಾಸ ವಿಸ್ಮಿತಾ । ಸಹಗೈಃ ಪೂರ್ವಪುರುಷೈಃ ಸ್ತ್ರೀಭೂತೈರಘುನಂದನ ॥ ೧೧ ॥ ಬುಧಸ್ತು ತಾಂ ಸಮೀಕ್ಷೈವಕಾಮಬಾಣವಶಂ ಗತಃ । ನೋಪಲೇಭೇ ತದಾತ್ಮಾನಂ ಸಂಚಚಾಲ ತದಾಂಭಸಿ ॥ ೧೨ ॥ ಇಲಾಂ ನಿರೀಕ್ಷಮಾಣಸ್ತು ತ್ರೈಲೋಕ್ಯಾಭ್ಯಧಿಕಾಂ ಶುಭಾಮ್ । ಚಿಂತಾಂ ಸಮಭ್ಯತಿಕ್ರಾಮತ್​ ಕಾ ನ್ವಿಯಂದೇವತಾಧಿಕಾ ॥ ೧೩ ॥ ನ ದೇವೀಷು ನ ನಾಗೀಷುನಾಸುರೀಷ್ವಪ್ಸರಃಸು ಚ । ದೃಷ್ಟಪೂರ್ವಾ ಮಯಾಕಾಚಿದ್ರೂಪೇಣಾನೇನ ಶೋಬಿತಾ ॥ ೧೪ ॥ ಸದೃಶೀಯಂ ಮಮ ಭವೇದ್ಯದಿನಾನ್ಯಪರಿಗ್ರಹಃ । ಇತಿ ಬುದ್ಧಿಂ ಸಮಾಸ್ಥಾಯ ಜಲಾತ್​ಕೂಲಮುಪಾಗಮತ್​ ॥ ೧೫ ॥ ಆಶ್ರಮಂ ಸಮುಪಾಗಮ್ಯ ತತಸ್ತಾಃ ಪ್ರಮದೋತ್ತಮಾಃ । ಶಬ್ದಾಪಯತ ಧರ್ಮಾತ್ಮಾ ತಾಶ್ಚೈನಂ ಚ ವವಂದಿರೇ ॥ ೧೬ ॥ ಸ ತಾಃ ಪಪ್ರಚ್ಛ ಧರ್ಮಾತ್ಮಾ ಕಸ್ಯೈಷಾಲೋಕಸುಂದರೀ । ಕಿಮರ್ಥಮಾಗತಾ ಚೈವ ಸರ್ವಮಾಖ್ಯಾತಮಾ ಚಿರಮ್ ॥ ೧೭ ॥ ಶುಭಂ ತು ತಸ್ಯ ತದ್ವಾಕ್ಯಂ ಮಧುರಂಮಧುರಾಕ್ಷರಮ್ । ಶ್ರುತ್ವಾ ಸ್ತ್ರಿಯಶ್ಚ ತಾಃ ಸರ್ವಾ ಊಚುರ್ಮಧುರಯಾ ಗಿರಾ ॥ ೧೮ ॥ ಅಸ್ಮಾಕಮೇಷಾ ಸುಶ್ರೋಣೀ ಪ್ರಭುತ್ವೇವರ್ತತೇ ಸದಾ । ಅಪತಿಃ ಕಾನನಾಂತೇಷುಸಹಾಸ್ಮಾಭಿಶ್ಚರತ್ಯಸೌ ॥ ೧೯ ॥ ತದ್ವಾಕ್ಯಮವ್ಯಕ್ತಪದಂ ತಾಸಾಂ ಸ್ತ್ರೀಣಾಂ ನಿಶಮ್ಯ ಚ । ವಿದ್ಯಾಮಾವರ್ತಿನೀಂ ಪುಣ್ಯಾಮಾವರ್ತಯತ ಸ ದ್ವಿಜಃ ॥ ೨೦ ॥ ಸೋರ್ಽಥಂ ವಿದಿತ್ವಾ ಸಕಲಂ ತಸ್ಯ ರಾಜ್ಞೋಯಥಾಗತಮ್ । ಸರ್ವಾ ಏವ ಸ್ತ್ರಿ ಯಸ್ತಾಶ್ಚ ಬಭಾಸೇ ಮುನಿಪುಂಗವಃ ॥ ೨೧ ॥ ಅತ್ರ ಕಿಂಪುರುಷೀಭೂತ್ವಾ ಶೈಲರೋಧಸಿವತ್ಸ್ಯಥ । ಆವಾಸಸ್ತು ಗಿರಾವಸ್ಮಿನ್​ ಶೀಘ್ರಮೇವವಿಧೀಯತಾಮ್ ॥ ೨೨ ॥ ಮೂಲಪತ್ರಫಲೈಃ ಸರ್ವಾ ವರ್ತಯಿಷ್ಯಥನಿತ್ಯದಾ । ಸ್ತ್ರಿಯಃ ಕಿಂಪುರುಷಾನ್ನಾಮ ಭರ್ತೄನ್​ಸಮುಪಲಪ್ಸ್ಯಥ ॥ ೨೩ ॥ ತಾಂ ಶ್ರುತ್ವಾ ಸೋಮಪುತ್ರಸ್ಯ ವಾಚಂಕಿಂಪುರುಷೀಕೃತಾಃ । ಉಷಾಸಾಂಚಕ್ರಿರೇ ಶೈಲಂ ವಧ್ವಸ್ತಾ ಬಹುಲಾಸ್ತದಾ ॥ ೨೪ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾಶೀತಿತಮಃ ಸರ್ಗಃ ಉತ್ತರಕಾಂಡಃ 