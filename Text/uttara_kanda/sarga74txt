ಚತುಃಸಪ್ತತಿತಮಃ ಸರ್ಗಃ - ನಾರದವಚನಮ್ ತಥಾ ತು ಕರುಣಂ ತಸ್ಯ ದ್ವಿಜಸ್ಯ ಪರಿದೇವನಮ್ । ಶುಶ್ರಾವ ರಾಘವಃ ಸರ್ವಂದುಃಖಶೋಕಸಮನ್ವಿತಮ್ ॥ ಸ ದುಃಖೇನ ಚ ಸಂತಪ್ತೋಮಂತ್ರಿಣಸ್ತಾನುಪಾಹ್ವಯತ್​ । ವಸಿಷ್ಠಂ ವಾಮದೇವಂ ಚ ಭ್ರಾತರೌಸಹನೈಗಮಾನ್​ ॥ ೨ ॥ ತತೋ ದ್ವಿಜಾ ವಸಿಷ್ಠೇನ ಸಾರ್ಧಮಷ್ಟೌಪ್ರವೇಶಿತಾಃ । ರಾಜಾನಂ ದೇವಸಂಕಾಶಂ ವರ್ಧಸ್ವೇತಿತತೋಽಬ್ರುವನ್​ ॥ ೩ ॥ ಮಾರ್ಕಂಡೇಯೋಽಥ ಮೌದ್ಗಲ್ಯೋವಾಮದೇವಶ್ಚ ಕಾಶ್ಯಪಃ । ಕಾತ್ಯಾಯನೋಽಥ ಜಾಬಾಲಿರ್ಗೌತಮೋನಾರದಸ್ತಥಾ ॥ ೪ ॥ ಏತೇ ದ್ವಿಜರ್ಷಭಾಃ ಸರ್ವ ಆಸನೇಷೂಪವೇಶಿತಾಃ । ಮಹರ್ಷೀನ್​ ಸಮನುಪ್ರಾಪ್ತಾನಭಿವಾದ್ಯ ಕೃತಾಂಜಲಿಃ ॥ ೫ ॥ ಮಂತ್ರಿಣೋ ನೈಗಮಾಂಶ್ಚೈವ ಯಥಾರ್ಹಮನುಕೂಲತಃ । ತೇಷಾಂ ಸಮುಪವಿಷ್ಟಾನಾಂ ಸರ್ವೇಷಾಂದೀಪ್ತತೇಜಸಾಮ್ ॥ ೬ ॥ ರಾಘವಃ ಸರ್ವಮಾಚಷ್ಟೇದ್ವಿಜೋಽಯಮುಪರೋಧತೇ । ತಸ್ಯ ತದ್ವಚನಂ ಶ್ರುತ್ವಾ ರಾಜ್ಞೋದೀನಸ್ಯ ನಾರದಃ ॥ ೭ ॥ ಪ್ರತ್ಯುವಾಚ ಶುಭಂ ವಾಕ್ಯಮೃಷೀಣಾಂಸಂನಿಧೌ ನೃಪಮ್ । ಶೃಣು ರಾಜನ್​ ಯಥಾಕಾಲಂ ಪ್ರಾಪ್ತೋಬಾಲಸ್ಯ ಸಂಕ್ಷಯಃ ॥ ೮ ॥ ಶ್ರುತ್ವಾ ಕರ್ತವ್ಯತಾಂ ರಾಜನ್​ ಕುರುಷ್ವರಘುನಂದನ । ಪುರಾ ಕೃತಯುಗೇ ರಾಜನ್​ ಬ್ರಾಹ್ಮಣಾ ವೈತಪಸ್ವಿನಃ ॥ ೯ ॥ ಅಬ್ರಾಹ್ಮಣಾಸ್ತದಾ ರಾಜನ್ನ ತಪಸ್ವೀಕಥಂಚನ । ತಸ್ಮಿನ್​ ಯುಗೇ ಪ್ರಜ್ವಲಿತೇ ಬ್ರಹ್ಮಭೂತೇತ್ವನಾವೃತೇ ॥ ೧೦ ॥ ಅಮೃತ್ಯವಸ್ತದಾ ಸರ್ವೇ ಜಜ್ಞಿರೇದೀರ್ಘದರ್ಶಿನಃ । ತತಸ್ತ್ರೇತಾಯುಗಂ ನಾಮ ಮಾನವಾನಾಂವಪುಷ್ಮತಾಮ್ ॥ ೧೧ ॥ ಕ್ಷತ್ತ್ರಿಯಾಸ್ತತ್ರ ಜಾಯಂತೇ ಪೂರ್ವೇಣತಪಸಾನ್ವಿತಾಃ । ವೀರ್ಯೇಣ ತಪಸಾ ಚೈವ ತೇಽಧಿಕಾಃಪೂರ್ವಜನ್ಮನಿ ॥ ೧೨ ॥ ಮಾನವಾ ಯೇ ಮಹಾತ್ಮಾನಸ್ತ್ವತ್ರತ್ರೇತಾಯುಗೇ ಯುಗೇ । ಬ್ರಹ್ಮಕ್ಷತ್ರಂ ಚ ತತ್​ ಸರ್ವಂಯತ್ಪೂರ್ವಮಪರಂ ಚ ಯತ್​ ॥ ೧೩ ॥ ಯುಗಯೋರುಭಯೋರಾಸೀತ್​ಸಮವೀರ್ಯಸಮನ್ವಿತಮ್ । ಅಪಶ್ಯಂಸ್ತು ನ ತೇ ಸರ್ವೇ ವಿಶೇಷಮಧಿಕಂ ತತಃ ॥ ೧೪ ॥ ಸ್ಥಾಪನಂ ಚಕ್ರಿರೇ ತತ್ರ ಚಾತುರ್ವರ್ಣಸ್ಯ ಸಂಮತಮ್ । ತಸ್ಮಿನ್​ ಯುಗೇ ಪ್ರಜ್ವಲಿತೇ ಧರ್ಮಭೂತೇಹ್ಯನಾವೃತೇ ॥ ೧೫ ॥ ಅಧರ್ಮಃ ಪಾದಮೇಕಂ ತು ಪಾತಯತ್​ ಪೃಥವೀತಲೇ । ಅಧರ್ಮೇಣ ಹಿ ಸಂಯುಕ್ತಸ್ತೇಜೋಮಂದಂ ಭವಿಷ್ಯತಿ ॥ ೧೬ ॥ ಆಮಿಷಂ ಯಚ್ಚ ಪೂರ್ವೇಷಾಂ ರಾಜಸಂ ಚಮಲಂ ಭೃಶಮ್ । ಅನೃತಂ ನಾಮ ತದ್ಭೂತಂ ಪಾದೇನ ಪೃಥಿವೀತಲೇ ॥ ೧೭ ॥ ಅನೃತಂ ಪಾತಯಿತ್ವಾ ತು ಪಾದಮೇಕಮಧರ್ಮತಃ । ತತಃ ಪ್ರಾದುಷ್ಕೃತಂಪೂರ್ವಮಾಯುಷಃ ಪರಿನಿಷ್ಠಿತಮ್ ॥ ೧೮ ॥ ಪಾತಿತೇ ತ್ವನೃತೇ ತಸ್ಮಿನ್ನಧರ್ಮೇ ಚ ಮಹೀತಲೇ । ಶುಭಾನ್ಯೇವಾಚರಲ್ಲೋಕಃ ಸತ್ಯಧರ್ಮಪರಾಯಣಃ ॥ ೧೯ ॥ ತ್ರೇತಾಯುಗೇ ಚ ವರ್ತಂತೇ ಬ್ರಾಹ್ಮಣಾ ಕ್ಷತ್ರಿಯಾಶ್ಚ ಯೇ । ತಪೋಽತಪ್ಯಂತ ತೇ ಸರ್ವೇಶಶ್ರೂಷಾಮಪರೇ ಜನಾಃ ॥ ೨೦ ॥ ಸ ಧರ್ಮಃ ಪರಮಸ್ತೇಷಾಂವೈಶ್ಯಶೂದ್ರಂ ಸಮಾಗಮತ್​ । ಪೂಜಾಂ ಚ ಸರ್ವವರ್ಣಾನಾಂ ಶೂದ್ರಾಶ್ಚಕ್ರುರ್ವಿಶೇಷತಃ ॥೨೧ ಏತಸ್ಮಿನ್ನಂತರೇ ತೇಷಾಮಧರ್ಮೇಚಾನೃತೇ ಚ ಹ । ತತಃ ಪೂರ್ವೇ ಭೃಶಂಹ್ರಾಸಮಗಮನ್ನೃಪಸತ್ತಮ ॥ ೨೨ ॥ ತತಃ ಪಾದಮಧರ್ಮಃ ಸದ್ವಿತೀಯಮವತಾರಯತ್​ । ತತೋ ದ್ವಾಪರಸಂಜ್ಞಾಸ್ಯ ಯುಗಸ್ಯ ಸಮಜಾಯತ ॥ ೨೩ ॥ ತಸ್ಮಿನ್​ ದ್ವಾಪರಸಂಜ್ಞೇ ತು ವರ್ತಮಾನೇಯುಗಕ್ಷಯೇ । ಅಧರ್ಮಶ್ಚಾನೃತಂ ಚೈವ ವವೃಧೇ ಪರುಷರ್ಷಭ ॥ ೨೪ ॥ ತಸ್ಮಿನ್​ ದ್ವಾಪರಸಂಖ್ಯಾತೇ ತಪೋ ವೈಶ್ಯಾನ್​ಸಮಾವಿಶತ್​ । ತ್ರಿಭ್ಯೋ ಯುಗೇಭ್ಯಸ್ತ್ರೀನ್​ ವರ್ಣಾನ್​ಕ್ರಮಾದ್ವೈ ತಪ ಆವಿಶತ್​ ॥ ೨೫ ॥ ತ್ರಿಭ್ಯೋ ಯುಗೇಭ್ಯಸ್ತ್ರೀನ್​ ವರ್ಣಾನ್​ಧರ್ಮಶ್ಚ ಪರಿನಿಷ್ಠಿತಃ । ನ ಶೂದ್ರೋ ಲಭತೇ ಧರ್ಮಂ ಯುಗತಸ್ತು ನರರ್ಷಭ ॥ ೨೬ ॥ ಹೀನವರ್ಣೋನೃಪಶ್ರೇಷ್ಠ ತಪ್ಯತೇಸುಮಹತ್ತಪಃ । ಭವಿಷ್ಯಚ್ಛೂದ್ರಯೋನ್ಯಾಂ ವೈತಪಶ್ಚರ್ಯಾ ಕಲೌ ಯುಗೇ ॥ ೨೭ ॥ ಅಧರ್ಮಃ ಪರಮೋ ರಾಜನ್​ ದ್ವಾಪರೇಶೂದ್ರಜನ್ಮನಃ । ಸ ವೈ ವಿಷಯಪರ್ಯಂತೇ ತವ ರಾಜನ್​ಮಹಾತಪಾಃ ॥ ೨೮ ॥ ಅದ್ಯ ತಪ್ಯತಿ ದುರ್ಬುದ್ಧಿಸ್ತೇನ ಬಾಲವಧೋಹ್ಯಯಮ್ । ಯೋ ಹ್ಯಧರ್ಮಮಕಾರ್ಯಂ ವಾ ವಿಷಯೇ ಪಾರ್ಥಿವಸ್ಯ ತು ॥ ೨೯ ॥ ಕರೋತಿ ಚಾಶ್ರೀಮೂಲಂ ತತ್​ ಪರೇ ವಾದುರ್ಮತಿರ್ನರಃ । ಕ್ಷಿಪ್ರಂ ಚ ನರಕಂ ಯಾತಿ ಸ ಚ ರಾಜಾ ನಸಂಶಯಃ ॥ ೩೦ ॥ ಅಧೀತಸ್ಯ ಚ ತಪ್ತಸ್ಯ ಕರ್ಮಣಃಸುಕೃತಸ್ಯ ಚ । ಷಷ್ಠಂ ಭಜತಿ ಭಾಗಂ ತು ಪ್ರಜಾಧರ್ಮೇಣ ಪಾಲಯನ್​ ॥ ೩೧ ॥ ಷಡ್ಭಾಗಸ್ಯ ನ ಭೋಕ್ತಾಸೌ ರಕ್ಷತೇ ನಪ್ರಜಾಃ ಕಥಮ್ । ಸ ತ್ವಂ ಪುರುಷಶಾರ್ದೂಲ ಮಾರ್ಗಸ್ವವಿಷಯಂ ಸ್ವಕಮ್ ॥ ೩೨ ॥ ದುಷ್ಕೃತಂ ಯತ್ರ ಪಶ್ಯೇಥಾಸ್ತತ್ರಯತ್ನಂ ಸಮಾಚರ । ಏವಂ ಚೇದ್ಧರ್ಮವೃದ್ಧಿಶ್ಚ ನೃಣಾಂ ಚಾಯುರ್ವಿವರ್ಧನಮ್ ॥ ೩೩ ॥ ಭವಿಷ್ಯತಿ ನರಶ್ರೇಷ್ಠ ಬಾಲಸ್ಯಾಸ್ಯ ಚಜೀವಿತಮ್ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಃಸಪ್ತತಿತಮಃ ಸರ್ಗಃ ಉತ್ತರಕಾಂಡಃ 