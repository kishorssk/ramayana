ಸಪ್ತನವತಿತಮಃ ಸರ್ಗಃ - ಸೀತಾರಸಾತಲಪ್ರವೇಶಃ ವಾಲ್ಮೀಕಿನೈಮುಕ್ತಸ್ತು ರಾಘವಃ ಪ್ರತ್ಯಭಾಷತ । ಪ್ರಾಂಜಲಿರ್ಜಗತೋ ಮಧ್ಯೇ ದೃಷ್ಟ್ವಾ ತಾಂವರವರ್ಣಿನೀಮ್ ॥ ೧ ॥ ಏವಮೇತನ್ಮಹಾಭಾಗ ಯಥಾ ವದಸಿ ಧರ್ಮವಿತ್​ । ಪ್ರತ್ಯಯಸ್ತು ಮಮ ಬ್ರಹ್ಮಂಸ್ತವವಾಕ್ಯೈರಕಲ್ಮಷೈಃ ॥ ೨ ॥ ಪ್ರತ್ಯಯಸ್ತು ಪುರಾ ವೃತ್ತೋವೈದೇಹ್ಯಾಃ ಸುರಸಂನಿಧೌ । ಶಪಥಸ್ತು ಕೃತಸ್ತತ್ರ ತೇನ ವೇಶ್ಮಪ್ರವೇಶಿತಾ ॥ ೩ ॥ ಲೋಕಾಪವಾದೋ ಬಲವಾನ್​ ಯೇನ ತ್ಯಕ್ತಾ ಹಿಮೈಥಿಲೀ । ಸೇಯಂಲೋಕಭಯಾದ್ಬ್ರಹ್ಮನ್ನಪಾಪೇತ್ಯಭಿಜಾನತಾ॥ ೪ ॥ ಪರಿತ್ಯಕ್ತಾ ಮಯಾ ಸೀತಾ ತದ್ಭವಾನ್​ಕ್ಷಂತುಮರ್ಹತಿ । ಜಾನಾಮಿ ಚೇಮೌ ಪುತ್ರೌ ಮೇ ಯಮಜಾತೌ ಕುಶೀಲವೌ ॥ ೫ ॥ ಶುದ್ಧಾಯಾಂ ಜಗತೋ ಮಧ್ಯೇ ಮೈಥಿಲ್ಯಾಂ ಪ್ರೀತಿರಸ್ತು ಮೇ । ಅಭಿಪ್ರಾಯಂ ತು ವಿಜ್ಞಾಯ ರಾಮಸ್ಯ ಸುರಸತ್ತಮಾಃ ॥ ೬ ॥ ಸೀತಾಯಾಃ ಶಪಥೇ ತಸ್ಮಿನ್​ ಮಹೇಂದ್ರಾದ್ಯಾ ಮಹೌಜಸಃ । ಪಿತಾಮಹಂ ಪುರಸ್ಕೃತ್ಯ ಸರ್ವ ಏವಸಮಾಗತಾಃ ॥ ೭ ॥ ಆದಿತ್ಯಾ ವಸವೋ ರುದ್ರಾಃ ಹ್ಯಶ್ವಿನೌಸಮರುದ್ಗಣಾಃ । ಗಂಧರ್ವಾಪ್ಸರಸಶ್ಚೈವ ಸರ್ವ ಏವಸಮಾಗತಾಃ ॥ ೮ ॥ ಸಾಧ್ಯಾಶ್ಚ ವಿಶ್ವೇದೇವಾಶ್ಚ ಸರ್ವೇ ಚಪರಮರ್ಷಯಃ । ನಾಗಾಃ ಸುಪರ್ಣಾಃ ಸಿದ್ಧಾಶ್ಚ ತೇ ಸರ್ವೇಹೃಷ್ಟಮಾನಸಾಃ ॥ ೯ ॥ ಸೀತಾಶಪಥಸಂಭ್ರಾಂತಾಃ ಸರ್ವ ಏವಸಮಾಗತಾಃ । ದೃಷ್ಟ್ವಾ ದೇವನೃಷೀಂಶ್ಚೈವ ರಾಘವಃ ಪುನರಬ್ರವೀತ್​ ॥ ೧೦ ॥ ಪ್ರತ್ಯಯೋ ಮೇ ಸುರಶ್ರೇಷ್ಠಾ ಋಷಿವಾಕ್ಯೈರಕಲ್ಮಷೈಃ । ಶುದ್ಧಾಯಾಂ ಜಗತೋ ಮಧ್ಯೇ ವೈದೇಹ್ಯಾಂ ಪ್ರೀತಿರಸ್ತು ಮೇ ॥ ೧೧ ॥ ತತೋ ವಾಯುಃ ಶುಭಃ ಪುಣ್ಯೋ ದಿವ್ಯಗಂಧೋ ಮನೋರಮಃ । ತಜ್ಜನೌಘಂ ಸುರಶ್ರೇಷ್ಠೋಹ್ಲಾದಯಾಮಾಸ ಸರ್ವತಃ ॥ ೧೨ ॥ ತದದ್ಭುತಮಿವಾಚಿಂತ್ಯಂ ನಿರೈಕ್ಷಂತಸಮಾಗತಾಃ । ಮಾನವಾಃ ಸರ್ವರಾಷ್ಟ್ರೇಭ್ಯಃ ಪೂರ್ವಂಕೃತಯುಗೇ ಯಥಾ ॥ ೧೩ ॥ ಸರ್ವಾನ್​ ಸಮಾಗತಾನ್​ ದೃಷ್ಟ್ವಾ ಸೀತಾಕಾಷಾಯವಾಸಿನೀ । ಅಬ್ರವೀತ್​ಪ್ರಾಂಜಲಿರ್ವಾಕ್ಯಮಧೋದೃಷ್ಟಿರವಾಙ್ಮುಖೀ ॥ ೧೪ ಯಥಾಹಂ ರಾಘವಾದನ್ಯಂ ಮನಸಾಪಿ ನಚಿಂತಯೇ । ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೫ ॥ ಮನಸಾ ಕರ್ಮಣಾ ವಾಚಾ ಯಥಾ ರಾಮಂಸಮರ್ಚಯೇ । ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೬ ॥ ಯಥೈತತ್​ ಸತ್ಯಮುಕ್ತಂ ಮೇ ವೇದ್ಮಿರಾಮಾತ್​ ಪರಂ ನ ಚ । ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೭ ॥ ತಥಾ ಶಪಂತ್ಯಾಂ ವೈದೇಹ್ಯಾಂ ಪ್ರಾದುರಾಸೀತ್ತದದ್ಭುತಮ್ । ಭೂತಲಾದುತ್ಥಿತಂ ದಿವ್ಯಂ ಸಿಂಹಾಸನಮನುತ್ತಮಮ್ ॥ ೧೮ ॥ ಧ್ರಿಯಮಾಣಂ ಶಿರೋಭಿಸ್ತು ನಾಗೈರಮಿತವಿಕ್ರಮೈಃ । ದಿವ್ಯಂ ದಿವ್ಯೇನ ವಪುಷಾದಿವ್ಯರತ್ನವಿಭೂಷಿತೈಃ ॥ ೧೯ ॥ ತಸ್ಮಿಂಸ್ತು ಧರಣೀ ದೇವೀ ಬಾಹುಭ್ಯಾಂಗೃಹ್ಯ ಮೈಥಿಲೀಮ್ । ಸ್ವಾಗತೇನಾಭಿನಂದ್ಯೈನಾಮಾಸನೇಚೋಪವೇಶಯತ್​ ॥ ೨೦ ॥ ತಾಮಾಸನಗತಾಂ ದೃಷ್ಟ್ವಾ ಪ್ರವಿಶಂತೀಂರಸಾತಲಮ್ । ಪುಷ್ಪವೃಷ್ಟಿ ರವಿಚ್ಛಿನ್ನಾ ದಿವ್ಯಾ ಸೀತಾಮವಾಕಿರತ್​ ॥ ೨೧ ॥ ಸಾಧುಕಾರಶ್ಚ ಸುಮಹಾನ್​ ದೇವಾನಾಂಸಹಸೋತ್ಥಿತಃ । ಸಾಧು ಸಾಧ್ವಿತಿ ವೈ ಸೀತೇ ಯಸ್ಯಾಸ್ತೇಶೀಲಮೀದೃಶಮ್ ॥ ೨೨ ॥ ಏವಂ ಬಹುವಿಧಾ ವಾಚೋ ಹ್ಯಂತರಿಕ್ಷಗತಾಃ ಸುರಾಃ । ವ್ಯಾಜಹ್ರುರ್ಹೃಷ್ಟಮನಸೋ ದೃಷ್ಟ್ವಾಸೀತಾಪ್ರವೇಶನಮ್ ॥ ೨೩ ॥ ಯಜ್ಞವಾಟಗತಾಶ್ಚಾಪಿ ಮುನಯಃ ಸರ್ವ ಏವ ತೇ । ರಾಜಾನಶ್ಚ ನರವ್ಯಾಘ್ರಾವಿಸ್ಮಯಾನ್ನೋಪರೇಮಿರೇ ॥ ೨೪ ॥ ಅಂತರಿಕ್ಷೇ ಚ ಭೂಮೌ ಚ ಸರ್ವೇಸ್ಥಾವರಜಂಗಮಾಃ । ದಾನವಾಶ್ಚ ಮಹಾಕಾಯಾಃ ಪಾತಾಲೇ ಪನ್ನಗಾಧಿಪಾಃ ॥ ೨೫ ॥ ಕೇಚಿದ್ವಿನೇದುಃ ಸಂಹೃಷ್ಟಾಃ ಕೇಚಿದ್ಧ್ಯಾನಪರಾಯಣಾಃ । ಕೇಚಿದ್ರಾಮಂ ನಿರೀಕ್ಷಂತೇ ಕೇಚಿತ್​ಸೀತಾಮಚೇತನಾಃ ॥ ೨೬ ॥ ಸೀತಾಪ್ರವೇಶನಂ ದೃಷ್ಟ್ವಾ ತೇಷಾಮಾಸೀತ್​ಸಮಾಗಮಃ । ತನ್ಮುಹೂರ್ತಮಿವಾತ್ಯರ್ಥಂ ಸಮಂಸಂಮೋಹಿತಂ ಜಗತ್​ ॥ ೨೭ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತನವತಿತಮಃ ಸರ್ಗಃ ಉತ್ತರಕಾಂಡಃ 