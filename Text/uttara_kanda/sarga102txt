ದ್ವ್ಯುತ್ತರಶತತಮಃ ಸರ್ಗಃ - ಅಂಗಚಂದ್ರ ಕೇತುನಿವೇಶಃ ತಚ್ಛ್ರುತ್ವಾ ಹರ್ಷಮಾಪೇದೇ ರಾಘವೋಭ್ರಾತೃಭಿಃ ಸಹ । ವಾಕ್ಯಂ ಚಾದ್ಭುತಸಂಕಾಶಂ ತದಾಪ್ರೋವಾಚ ಲಕ್ಷ್ಮಣಮ್ ॥ ೧ ॥ ಇಮೌ ಕುಮಾರೌ ಸೌಮಿತ್ರೇ ತವಧರ್ಮವಿಶಾರದೌ । ಅಂಗದಶ್ಚಂದ್ರಕೇತುಶ್ಚ ರಾಜ್ಯಾರ್ಥೇದೃಢವಿಕ್ರಮೌ ॥ ೨ ॥ ಇಮೌ ರಾಜ್ಯೇಽಭಿಷೇಕ್ಷ್ಯಾಮಿ ದೇಶಃ ಸಾಧು ವಿಧೀಯತಾಮ್ । ರಮಣೀಯೋ ಹ್ಯಸಂಬಾಧೋ ರಮೇತಾಂಯತ್ರ ಧನ್ವಿನೌ ॥ ೩ ॥ ನ ರಾಜ್ಞಾ ಯತ್ರ ಪೀಡಾ ಸ್ಯಾನ್ನಾಶ್ರಮಾಣಾಂವಿನಾಶನಮ್ । ನ ದೇಶೋ ದೃಶ್ಯತಾಂ ಸೌಮ್ಯನಾಪರಾಧ್ಯಮಹೇ ಯಥಾ ॥ ೪ ॥ ತಥೋಕ್ತವತಿ ರಾಮೇ ತು ಭರತಃ ಪ್ರತ್ಯುವಾಚ ಹ । ಅಯಂ ಕಾರುಪಥೋ ದೇಶೋರಮಣೀಯೋ ನಿರಾಮಯಃ ॥ ೫ ॥ ನಿವೇಶ್ಯತಾಂ ತತ್ರ ಪುರುಮಂಗದಸ್ಯ ಮಹಾತ್ಮನಃ । ಚಂದ್ರಕೇತೋಃ ಸುರುಚಿರಂಚಂದ್ರಕಾಂತಂ ನಿರಾಮಯಮ್ ॥ ೬ ॥ ತದ್ವಾಕ್ಯಂ ಭರತೇನೋಕ್ತಂಪ್ರತಿಜಗ್ರಾಹ ರಾಘವಃ । ತಂ ಚ ಕೃತ್ವಾ ವಶೇ ದೇಶಮಂಗದಸ್ಯ ನ್ಯವೇಶಯತ್​ ॥ ೭ ॥ ಅಂಗದೀಯಾ ಪುರೀ ರಮ್ಯಾ ಹ್ಯಂಗದಸ್ಯ ನಿವೇಶಿತಾ । ರಮಣೀಯಾ ಸುಗುಪ್ತಾ ಚರಾಮೇಣಾಕ್ಲಿಷ್ಟಕರ್ಮಣಾ ॥ ೮ ಚಂದ್ರಕೇತೋಸ್ತು ಮಲ್ಲಸ್ಯ ಮಲ್ಲಭೂಮ್ಯಾಂ ನಿವೇಶಿತಾ । ಚಂದ್ರಕಾಂತೇತಿ ವಿಖ್ಯಾತಾ ದಿವ್ಯಾ ಸ್ವರ್ಗಪುರೀಯಥಾ ॥ ೯ ॥ ತತೋ ರಾಮಃ ಪರಾಂ ಪ್ರೀತಿಂ ಲಕ್ಷ್ಮಣೋಭರತಸ್ತಥಾ । ಯಯುರ್ಯುದ್ಧೇ ದುರಾಧರ್ಷಾ ಅಭಿಷೇಕಂ ಚ ಚಕ್ರಿರೇ ॥ ೧೦ ॥ ಅಭಿಷಿಚ್ಯ ಕುಮಾರೌ ಸ ಪ್ರಸ್ಥಾಪಯತಿರಾಘವಃ । ಅಂಗದಂ ಪಶ್ಚಿಮಾಂ ಭೂಮಿಂ ಚಂದ್ರಕೇತುಮುದಙ್ಮುಖಮ್ ॥ ೧೧ ॥ ಅಂಗದಂ ಚಾಪಿಸೌಮಿತ್ರಿರ್ಲಕ್ಷ್ಮಣೋಽನುಜಗಾಮ ಹ । ಚಂದ್ರಕೇತೋಸ್ತು ಭರತಃ ಪಾರ್ಷಿ್ಣಗ್ರಾಹೋ ಬಭೂವ ಹ ॥ ೧೨ ॥ ಲಕ್ಷ್ಮಣಸ್ತ್ವಂಗದೀಯಾಯಾಂಸಂವತ್ಸರಮಥೋಷಿತಃ । ಪುತ್ರೇ ಸ್ಥಿತೇ ದುರಾಧರ್ಷೇಹ್ಯಯೋಧ್ಯಾಂ ಪುನರಾಗಮತ್​ ॥ ೧೩ ॥ ಭರತೋಽಪಿ ತಥೈವೋಷ್ಯಸಂವತ್ಸರಮತೋಽಧಿಕಮ್ । ಅಯೋಧ್ಯಾಂ ಪುನರಾಗಮ್ಯ ರಾಮಪಾದಾವುಪಾಸ್ತ ಸಃ ॥ ೧೪ ॥ ಉಭೌ ಸೌಮಿತ್ರಿಭರತೌರಾಮಪಾದಾವನುವ್ರತೌ । ಕಾಲಂ ಗತಮಪಿ ಸ್ನೇಹಾನ್ನಜಜ್ಞಾತೇಽತಿದಾರ್ಮಿಕೌ ॥ ೧೫ ॥ ಏವಂ ವರ್ಷಸಹಸ್ರಾಣಿ ದಶ ತೇಷಾಂಯಯುಸ್ತದಾ । ಧರ್ಮೇ ಪ್ರಯತಮಾನಾನಾಂ ಪೌರಕಾರ್ಯೇಷು ನಿತ್ಯದಾ ॥ ೧೬ ॥ ವಿಹೃತ್ಯ ಕಾಲಂ ಪರಿಪೂರ್ಣಮಾನಸಾಃಶ್ರಿಯಾ ವೃತ ಧರ್ಮಪುರೇಸುಸಂಸ್ಥಿತಾಃ । ತ್ರಯಃ ವೃತಾ ಇವ ದೀಪ್ತತೇಜಸೋಮಹಾಧ್ವರೇ ಸಾಧುಹುತಾಸ್ತ್ರಯೋಽಗ್ನಯಃ ॥ ೧೭ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ಯ್ವುತ್ತರಶತತಮಃ ಸರ್ಗಃ ಉತ್ತರಕಾಂಡಃ 