ಏಕೋನಪಂಚಾಶಃ ಸರ್ಗಃ - ವಾಲ್ಮೀಕ್ಯಾಶ್ರಮಪ್ರವೇಶಃ ಸೀತಾಂ ರುದಂತೀಂ ದೃಷ್ಟ್ವಾ ತಾಂ ತತ್ರವೈ ಮುನಿದಾರಕಾಃ । ಪ್ರಾದ್ರವನ್​ ಯತ್ರ ಭಗವಾನಾಸ್ತೇವಾಲ್ಮೀಕಿರುಗ್ರಧೀಃ ॥ ೧ ॥ ಅಭಿವಾದ್ಯ ಮುನೇಃ ಪಾದೌ ಮುನಿಪುತ್ರಾ ಮಹರ್ಷಯೇ । ಸರ್ವ ನಿವೇದಯಾಮಾಸ್ತಸ್ಯಾಸ್ತು ರುದಿತಸ್ವನಮ್ ॥ ೨ ॥ ಅದೃಷ್ಟಪೂರ್ವಾ ಭಗವಾನ್​ ಕಸ್ಯಾಪ್ಯೇಷಾಮಹಾತ್ಮನಃ । ಪತ್ನೀ ಶ್ರೀರಿವ ಸಂಮೋಹಾದ್ವಿರೌತಿವಿಕೃತಾನನಾ ॥ ೩ ॥ ಭಗವನ್​ ಸಾಧು ಪಶ್ಯ ತ್ವಂ ದೇವತಾಮಿವಖಾಚ್ಚ್ಯುತಾಮ್ । ನದ್ಯಾಸ್ತು ತೀರೇ ಭಗವನ್​ ವರಸ್ತ್ರೀ ಕಾಪಿದುಃಖಿತಾ ॥ ೪ ॥ ದುಷ್ಟಾಸ್ಮಾಭಿಃ ಪ್ರರುದಿತಾ ದೃಢಂಶೋಕಪರಾಯಣಾ । ಅನರ್ಹಾ ದುಃಖಶೋಕಾಭ್ಯಾಮೇಕಾ ದೀನಾಹ್ಯನಾಥವತ್​ ॥ ೫ ॥ ನ ಹ್ಯೇನಾಂ ಮಾನುಷೀಂ ವಿದ್ಮಃ ಸತ್ಕ್ರಿಯಾಸ್ಯಾಃ ಪ್ರಯುಜ್ಯತಾಮ್ । ಆಶ್ರಮಸ್ಯಾವಿದೂರೇ ಚ ತ್ವಾಮಿಯಂಶರಣಂ ಗತಾ ॥ ೬ ॥ ತ್ರಾತಾರಮಿಚ್ಛತೇ ಸಾಧ್ವೀಭಗವಂಸ್ತ್ರಾತುಮರ್ಹಸಿ । ತೇಷಾಂ ತು ವಚನಂ ಶ್ರುತ್ವಾ ಬುದ್ಧ್ಯಾ ನಿಶ್ಚಿತ್ಯ ಧರ್ಮವಿತ್​ ॥ ೭ ॥ ತಪಸಾ ಲಬ್ಧಚಕ್ಷುಷ್ಮಾನ್​ ಪ್ರಾದ್ರವದ್ಯತ್ರಮೈಥಿಲೀ । ತಂ ಪ್ರಯಾಂತಮಭಿಪ್ರೇತ್ಯ ಶಿಷ್ಯಾ ಹ್ಯೇನಂ ಮಹಾಮತಿಮ್ ॥ ೮ ॥ ತಂ ತು ದೇಶಮಭಿಪ್ರೇತ್ಯ ಕಿಂಚಿತ್​ಪದ್ಭ್ಯಾಂ ಮಹಾಮತಿಃ ।ಅರ್ಘ್ಯಮಾದಾಯ ರುಚಿರಂಜಾಹ್ನವೀತೀರಮಾಗಮತ್​ ॥ ೯ ದದರ್ಶ ರಾಘವಸ್ಯೇಷ್ಟಾಂ ಸೀತಾಂಪತ್ನೀಮನಾಥವತ್​ ।ತಾಂ ಸೀತಾಂ ಶೋಕಭಾರಾರ್ತಾಂವಾಲ್ಮೀಕಿರ್ಮುನಿಪುಂಗವಃ ॥ ೧೦ ಉವಾಚ ಮಧುರಾಂ ವಾಣೀಂ ಹ್ಲಾದಯನ್ನಿವತೇಜಸಾ । ಸ್ನುಷಾ ದಶರಥಸ್ಯ ತ್ವಂ ರಾಮಸ್ಯ ಮಹಿಷೀ ಪ್ರಿಯಾ ॥ ೧೧ ॥ ಜನಕಸ್ಯ ಸುತಾ ರಾಜ್ಞಃ ಸ್ವಾಗತಂ ತೇಪತಿವ್ರತೇ । ಆಯಾಂತೀ ಚಾಸಿ ವಿಜ್ಞಾತಾ ಮಯಾ ಧರ್ಮಸಮಾಧಿನಾ ॥ ೧೨ ॥ ಕಾರಣಂ ಚೈವ ಸರ್ವಂ ಮೇಹೃದಯೇನೋಪಲಕ್ಷಿತಮ್ । ತವ ಚೈವ ಮಹಾಭಾಗೇ ವಿದಿತಂ ಮಮ ತತ್ತ್ವತಃ ॥ ೧೩ ॥ ಸರ್ವಂ ಚ ವಿದಿತಂ ಮಹ್ಯಂ ತ್ರೈಲೋಕ್ಯೇಯದ್ಧಿ ವರ್ತತೇ । ಅಪಾಪಾಂ ವೇದ್ಮಿ ಸೀತೇ ತ್ವಾಂ ತಪೋಲಬ್ಧೇನಚಕ್ಷುಷಾ ॥ ೧೪ ॥ ವಿಸ್ರಬ್ಧಾ ಭವ ವೈದೇಹಿ ಸಾಂಪ್ರತಂ ಮಯಿವರ್ತಸೇ । ಆಶ್ವಮಸ್ಯಾವಿದೂರೇ ಮೇ ತಾಪಸ್ಯಸ್ತಪಸಿ ಸ್ಥಿತಾಃ ॥ ೧೫ ॥ ತಾಸ್ತ್ವಾಂ ವಸ್ತೇ ಯಥಾ ವತ್ಸಂಪಾಲಯಿಷ್ಯಂತಿ ನಿತ್ಯಶಃ । ಇದಮರ್ಘ್ಯಂ ಪ್ರತೀಚ್ಛ ತ್ವಂ ವಿಸ್ರಬ್ಧಾ ವಿಗತಜ್ವರಾ ॥ ೧೬ ॥ ಯಥಾ ಸ್ವಗೃಹಮಭ್ಯೇತ್ಯ ವಿಷಾದಂ ಚೈವಮಾ ಕಥಾಃ । ಶ್ರುತ್ವಾ ತು ಭಾಷಿತಂ ಸೀತಾ ಮುನೇಃಪರಮಮದ್ಭುತಮ್ ॥ ೧೭ ॥ ಶಿರಸಾ ವಂದ್ಯ ಚರಣೌ ತಥೇತ್ಯಾಹ ಕೃತಾಂಜಲಿ। ತಂ ಪ್ರಯಾಂತಂ ಮುನಿಂ ಸೀತಾ ಪ್ರಾಂಜಲಿಃ ಪೃಷ್ಠತೋಽನ್ವಗಾತ್​ ॥ ೧೮ ॥ ತಂ ದೃಷ್ಟ್ವಾ ಮುನಿಮಾಯಾಂತಂವೈದೇಹ್ಯಾ ಮುನಿಪತ್ನಯಃ । ಉಪಾಜಗ್ಮುರ್ಮುದಾ ಯುಕ್ತಾ ವಚನಂ ಚೇದಮಬ್ರುವನ್​ ॥ ೧೯ ॥ ಸ್ವಾಗತಂ ತೇ ಮುನಿಶ್ರೇಷ್ಠ ಚಿರಸ್ಯಾಗಮನಂ ಚ ತೇ । ಅಭಿವಾದಯಾಮಾಸ್ತ್ವಾಂ ಸರ್ವಾ ಉಚ್ಯತಾಂಕಿಂ ಚ ಕುರ್ಮಹೇ ॥ ೨೦ ॥ ತಾಸಾಂ ತದ್ವಚನಂ ಶ್ರುತ್ವಾವಾಲ್ಮೀಕಿರಿದಮಬ್ರವೀತ್​ । ಸೀತೇಯಂ ಸಮನುಪ್ರಾಪ್ತಾ ಪತ್ನೀರಾಮಸ್ಯ ಧೀಮತಃ ॥ ೨೧ ॥ ಸ್ನುಷಾ ದಶರಥಸ್ಯೈಷಾ ಜನಕಸ್ಯ ಸುತಾಸತೀ । ಅಪಾಪಾ ಪತಿನಾ ತ್ಯಕ್ತಾ ಪರಿಪಾಲ್ಯಾ ಮಯಾಸದಾ ॥ ೨೨ ॥ ಇಮಾಂ ಭವತ್ಯಃ ಪಶ್ಯಂತು ಸ್ನೇಹೇನಪರಮೇಣ ಹಿ । ಗೌರವಾನ್ಮಮ ವಾಕ್ಯಾಚ್ಚ ಪೂಜ್ಯಾ ವೋಽಸ್ತು ವಿಶೇಷತಃ ॥ ೨೩ ॥ ಮುಹುರ್ಮುಹುಶ್ಚ ವೈದೇಹೀಂ ಪ್ರಣಿಧಾಯ ಮಹಾಯಶಾಃ । ಸ್ವಮಾಶ್ರಮಂ ಶಿಷ್ಯವೃತಃ ಪುನರಾಯಾನ್ಮಹಾತಪಾಃ ॥ ೨೪ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 