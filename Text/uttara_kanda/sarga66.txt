ಷಟ್​ಷಷ್ಟಿತಮಃ ಸರ್ಗಃ - ಕುಶಲವಜನನಮ್ ಯಾಮೇವ ರಾತ್ರಿಂ ಶತ್ರುಘ್ನಃ ಪರ್ಣಶಾಲಾಮುಪಾವಿಶತ್​ । ತಾಮೇವ ರಾತ್ರಿಂ ಸೀತಾಪಿ ಪ್ರಸೂತಾದಾರಕದ್ವಯಮ್ ॥ ೧ ॥ ತತೋರ್ಽಧರಾತ್ರಸಮಯೇ ಬಾಲಕಾಮುನಿದಾರಕಾಃ । ವಾಲ್ಮೀಕೇಃ ಪ್ರಿಯಮಾಚಖ್ಯುಃ ಸೀತಾಯಾಃ ಪ್ರಸವಂ ಶುಭಮ್ ॥ ೨ ॥ ಭಗವನ್​ ರಾಮಪತ್ನೀ ಸಾ ಪ್ರಸೂತಾದಾರಕದ್ವಯಮ್ । ತತೋ ರಕ್ಷಾಂ ಮಹಾತೇಜಃ ಕುರುಭೂತವಿನಾಶಿನೀಮ್ ॥ ೩ ॥ ತೇಷಾಂ ತದ್ವಚನಂ ಶ್ರುತ್ವಾ ಮಹರ್ಷಿಃ ಸಮುಪಾಗಮತ್​ । ಬಾಲಚಂದ್ರಪ್ರತೀಕಾಶೌ ದೇವಪುತ್ರೌ ಮಹೌಜಸೌ ॥ ೪ ॥ ಜಗಾಮ ತತ್ರ ಹೃಷ್ಟಾತ್ಮಾ ದದರ್ಶ ಚಕುಮಾರಕೌ । ಭೂತಘ್ನೀಂ ಚಾಕರೋತ್ತಾಭ್ಯಾಂ ರಕ್ಷಾಂರಕ್ಷೋವಿನಾಶಿನೀಮ್ ॥ ೫ ॥ ಕುಶಮುಷ್ಟಿಮುಪಾದಾಯ ಲವಂ ಚೈವತು ಸ ದ್ವಿಜಃ । ವಾಲ್ಮೀಕಿಃ ಪ್ರದದೌ ತಾಭ್ಯಾಂ ರಕ್ಷಾಂಭೂತವಿನಾಶಿನೀಮ್ ॥ ೬ ॥ ಯಸ್ತಯೋಃ ಪೂರ್ವಜೋ ಜಾತಃ ಸಕುಶೈರ್ಮಂತ್ರಸತ್ಕೃತೈಃ । ನಿರ್ಮಾರ್ಜನೀಯಸ್ತು ತದಾ ಕುಶ ಇತ್ಯಸ್ಯನಾಮ ತತ್​ ॥ ೭ ॥ ಯಶ್ಚಾವರೋ ಭವೇತ್ತಾಭ್ಯಾಂ ಲವೇನಸ ಸಮಾಹಿತಃ । ನಿರ್ಮಾರ್ಜನೀಯೋ ವೃದ್ಧಾಭಿರ್ಲವ ಇತ್ಯೇವ ನಾಮತಃ ॥ ೮ ॥ ಏವಂ ಕುಶಲವೌ ನಾಮ್ನಾ ತಾವುಭೌ ಯಮಜಾತಕೌ । ಮತ್ಕೃತಾಭ್ಯಾಂ ಚ ನಾಮಭ್ಯಾಂ ಖ್ಯಾತಿಯುಕ್ತೌ ಭವಿಷ್ಯತಃ ॥ ೯ ॥ ತಾಂ ರಕ್ಷಾಂ ಜಗೃಹುಸ್ತಾಶ್ಚ ಮುನಿಹಸ್ತಾತ್​ಸಮಾಹಿತಾಃ । ಅಕುರ್ವಂಶ್ಚ ತತೋ ರಕ್ಷಾಂತಯೋರ್ವಿಗತಕಲ್ಮಷಾಃ ॥ ೧೦ ತಥಾ ತಾಂ ಕ್ರಿಯಮಾಣಾಂ ಚವೃದ್ಧಾಭಿರ್ಗೋತ್ರನಾಮ ಚ । ಸಂಕೀರ್ತನಂ ಚ ರಾಮಸ್ಯ ಸೀತಾಯಾಃ ಪ್ರಸವೌ ಶುಭೌ ॥ ೧೧ ॥ ಅರ್ಧರಾತ್ರೇ ತು ಶತ್ರುಘ್ನಃ ಶುಶ್ರಾವಸುಮಹತ್​ ಪ್ರಿಯಮ್ । ಪರ್ಣಶಾಲಾಂ ತತೋ ಗತ್ವಾ ಮಾತರ್ ದಿಷ್ಟ್ಯೇತಿ ಚಾಬ್ರವೀತ್​ ॥ ೧೨ ॥ ತಥಾ ತಸ್ಯ ಪ್ರಹೃಷ್ಟಸ್ಯ ಶತ್ರುಘ್ನಸ್ಯ ಮಹಾತ್ಮನಃ । ವ್ಯತೀತಾ ವಾರ್ಷಿಕೀ ರಾತ್ರಿಃ ಶ್ರಾವಣೀಲಘುವಿಕ್ರಮಾ ॥ ೧೩ ॥ ಪ್ರಭಾತೇ ಸುಮಹಾವೀರ್ಯಃ ಕೃತ್ವಾಪೌರ್ವಾಹ್ಣಿಕೀಂ ಕ್ರಿಯಾಮ್ । ಮುನಿಂ ಪ್ರಾಂಜಲಿರಾಮಂತ್ರ್ಯ ಯಯೌಪಶ್ಚಾನ್ಮುಕಃ ಪುನಃ ॥ ೧೪ ॥ ಸ ಗತ್ವಾ ಯಮುನಾತೀರಂಸಪ್ತರಾತ್ರೋಷಿತಃ ಪಥಿ । ಋಷೀಣಾಂ ಪುಣ್ಯ ಕೀರ್ತಾನಾಮಾಶ್ರಮೇವಾಸಮಭ್ಯಯಾತ್​ ॥ ೧೫ ॥ ಸ ತತ್ರ ಮುನಿಭಿಃ ಸಾರ್ಧಂಭಾರ್ಗವಪ್ರಮುಖೈರ್ನೃಪಃ । ಕಥಾಭಿರಭಿರೂಪಾಭಿರ್ವಾಸಂ ಚಕ್ರೇಮಹಾಯಶಾಃ ॥ ೧೬ ॥ ಸ ಕಾಂಚನಾದ್ಯೈರ್ಮುನಿಭಿಃ ಸಮೇತೋರಘುಪ್ರವೀರೋ ರಜನೀಂ ತದಾನೀಂ । ಕಥಾಪ್ರಕಾರೈರ್ಬಹುಭಿರ್ಮಹಾತ್ಮಾ ವಿರಾಮಯಾಮಾಸನರೇಂದ್ರಸೂನುಃ ॥ ೧೭ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಷಷ್ಟಿತಮಃ ಸರ್ಗಃ ಉತ್ತರಕಾಂಡಃ 