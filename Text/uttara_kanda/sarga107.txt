ಸಪ್ತೋತ್ತರಶತತಮಃ ಸರ್ಗಃ - ಕುಶಲವಾಭಿಷೇಕಃ ವಿಸೃಜ್ಯ ಲಕ್ಷ್ಮಣಂ ರಾಮೋದುಃಖಶೋಕಸಮನ್ವಿತಃ । ಪುರೋಧಸಂ ಮಂತ್ರಿಣಶ್ಚನೈಗಮಾಂಶ್ಚೇದಮಬ್ರವೀತ್​ ॥ ಅದ್ಯ ರಾಜ್ಞೇಽಭಿಷೇಕ್ಷ್ಯಾಮಿ ಭರತಂಧರ್ಮವತ್ಸಲಮ್ । ಅಯೋಧ್ಯಾಯಾಃ ಪತಿಂ ವೀರಂ ತತೋಯಾಸ್ಯಾಮ್ಯಹಂ ವನಮ್ ॥ ೨ ॥ ಪ್ರವೇಶಯತ ಸಂಭಾರಾನ್​ ಮಾ ಭೂತ್​ಕಾಲಸ್ಯ ಪರ್ಯಯಃ ।ಅದ್ಯೈವಾಹಂ ಗಮಿಷ್ಯಾಮಿ ಲಕ್ಷ್ಮಣೇನಗತಾಂ ಗತಿಮ್ ॥ ೩ ॥ ತಚ್ಛ್ರುತ್ವಾ ರಾಘವೇಣೋಕ್ತಂ ಸರ್ವಾಃ ಪ್ರಕೃತಯೋ ಭೃಶಮ್ । ಮೂರ್ಧಭಿಃ ಪ್ರಣತಾ ಭೂಮೌ ಗತಸತ್ತ್ವಾ ಇವಾಭವನ್​ ॥ ೪ ॥ ಭರತಶ್ಚ ವಿಸಂಜ್ಞೋಽಭೂಚ್ಛ್ರುತ್ವಾರಾಮಸ್ಯ ಭಾಷಿತಮ್ । ರಾಜ್ಯಂ ವಿಗರ್ಹಯಾಮಾಸ ರಾಘವಂಚೇದಮಬ್ರವೀತ್​ ॥ ೫ ॥ ಸತ್ಯೇನಾಹಂ ಶಪೇ ರಾಜನ್​ ಸ್ವರ್ಗಲೋಕೇನ ಚೈವ ಹಿ । ನ ಕಾಮಯೇ ಯಥಾ ರಾಜ್ಯಂ ತ್ವಾಂ ವಿನಾರಘುನಂದನ ॥ ೬ ॥ ಇಮೌ ಕುಶಲವೌ ರಾಜನ್ನಭಿಷಿಂಚ ನರಾಧಿಪ । ಕೋಸಲೇಷು ಕುಶಂವೀರಮುತ್ತರೇಷು ತಥಾ ಲವಮ್ ॥ ೭ ॥ ಶತ್ರುಘ್ನಸ್ಯ ತು ಗಚ್ಛಂತುದೂತಾಸ್ತ್ವರಿತವಿಕ್ರಮಾಃ । ಇದಂ ಗಮನಮಸ್ಮಾಕಂಸ್ವರ್ಗಾಯಾಖ್ಯಾಂತು ಮಾ ಚಿರಮ್ ॥ ೮ ॥ ತಚ್ಛ್ರುತ್ವಾಭರತೇನೋಕ್ತಂ ದೃಷ್ಟ್ವಾಚಾಪಿ ಹ್ಯಧೋಮುಖಾನ್​ । ಪೌರಾನ್​ ದುಃಖೇನ ಸಂತಪ್ತಾನ್​ ವಸಿಷ್ಠೋವಾಕ್ಯಮಬ್ರವೀತ್​ ॥ ೯ ॥ ವತ್ಸ ರಾಮ ಇಮಾಃ ಪಶ್ಯ ಧರಣೀಂಪ್ರಕೃತೀರ್ಗತಾಃ । ಜ್ಞಾತ್ವೈಷಾಮೀಪ್ಸಿತಂ ಕಾರ್ಯಂ ಮಾ ಚೈಷಾಂವಿಪ್ರಿಯಂ ಕೃಥಾಃ ॥ ೧೦ ॥ ವಸಿಷ್ಠಸ್ಯ ತು ವಾಕ್ಯೇನ ಉತ್ಥಾಪ್ಯಪ್ರಕೃತೀಜನಮ್ । ಕಿಂ ಕರೋಮೀತಿ ಕಾಕುತ್ಸ್ಥಃ ಸರ್ವಾ ವಚನಮಬ್ರವೀತ್​ ॥ ೧೧ ॥ ತತಃ ಸರ್ವಾ ಪ್ರಕೃತಯೋ ರಾಮಂವಚನಮಬ್ರವನ್​ । ಗಚ್ಛಂತಮನುಗಚ್ಛಾಮೋ ಯತ್ರ ರಾಮ ಗಮಿಷ್ಯಸಿ ॥ ೧೨ ॥ ಪೌರೇಷು ಯದಿ ತೇ ಪ್ರೀತಿರ್ಯದಿ ಸ್ನೇಹೋಹ್ಯನುತ್ತಮಃ । ಸಪುತ್ರದಾರಾಃ ಕಾಕುತ್ಸ್ಥ ಸಮಾಗಚ್ಛಾಮ ಸತ್ಪಥಮ್ ॥ ೧೩ ॥ ತಪೋವನಂ ವಾ ದುರ್ಗಂ ವಾ ನದೀಮಂಭೋನಿಧಿಂ ತಥಾ । ವಯಂ ತೇ ಯದಿ ನ ತ್ಯಾಜ್ಯಾಃ ಸರ್ವಾನ್ನೋನಯ ಈಶ್ವರ ॥ ೧೪ ॥ ಏಷಾ ನಃ ಪರಮಾ ಪ್ರೀತಿರೇಷ ನಃ ಪರಮೋ ವರಃ । ಹೃದ್ಗತಾ ನಃ ಸದಾ ಪ್ರೀತಿಸ್ತವಾನುಗಮನೇನೃಪ ॥ ೧೫ ॥ ಪೌರಾಣಾಂ ದೃಢಭಕ್ತಿಂ ಚ ಬಾಢಮಿತ್ಯೇಸೋಽಬ್ರವೀತ್​ । ಸ್ವಕೃತಾಂತಂ ಚಾನ್ವವೇಕ್ಷ್ಯ ತಸ್ಮಿನ್ನಹನಿರಾಘವಃ ॥ ೧೬ ॥ ಕೋಸಲೇಷು ಕುಶಂವೀರಮುತ್ತರೇಷು ತಥಾ ಲವಮ್ । ಅಭಿಷಿಚ್ಯ ಮಹಾತ್ಮಾನಾವುಭೌ ರಾಮಃ ಕುಶೀಲವೌ ॥ ೧೭ ॥ ಅಭಿಷಿಕ್ತೌ ಸುತಾವಂಕೇ ಪ್ರತಿಷ್ಠಾಪ್ಯ ಪುರೇ ತತಃ । ಪರಿಷ್ವಜ್ಯ ಮಹಾಬಾಹುರ್ಮೂಧ್ನ್ಯುಪಾಘ್ರಾಯ ಚಾಸಕೃತ್​ ॥ ೧೮ ॥ ರಥಾನಾಂ ತು ಸಹಸ್ರಾಣಿನಾಗಾನಾಮಯುತಾನಿ ಚ । ದಶಾಯುತಾನಿ ಚಾಶ್ವಾನಾಮೇಕೈಕಸ್ಯಧನಂ ದದೌ ॥ ೧೯ ॥ ಬಹುರತ್ನೌ ಬಹುಧನೌಹೃಷ್ಟಪುಷ್ಟಜನಾವೃತೌ । ಸ್ವೇ ಪುರೇ ಪ್ರೇಷಯಾಮಾಸ ಭ್ರಾತರೌತು ಕುಶೀಲವೌ ॥ ೨೦ ॥ ಅಭಿಷಿಚ್ಯ ಸುತೌ ವೀರೌ ಪ್ರತಿಷ್ಠಾಪ್ಯ ಪುರೇತದಾ । ದೂತಾನ್​ ಸಂಪ್ರೇಷಯಾಮಾಸಶತ್ರುಘ್ನಾಯ ಮಹಾತ್ಮನೇ ॥ ೨೧ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತೋತ್ತರಶತತಮಃ ಸರ್ಗಃ ಉತ್ತರಕಾಂಡಃ 