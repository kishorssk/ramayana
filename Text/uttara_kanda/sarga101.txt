ಏಕೋತ್ತರಶತತಮಃ ಸರ್ಗಃ - ತಕ್ಷಪುಷ್ಕಲನಿವೇಶಃ ಶ್ರುತ್ವಾ ಸೇನಾಪತಿಂ ಪ್ರಾಪ್ತಂ ಭರತಂಕೇಕಯಾಧಿಪಃ । ಯುಧಾಜಿದ್ಗಾರ್ಗ್ಯಸಹಿತಂ ಪರಾಂಪ್ರೀತಿಮುಪಾಗಮತ್​ ॥ ೧ ॥ ಸ ನಿರ್ಯಯೌ ಜನೌಘೇನ ಮಹತಾಕೇಕಯಾಧಿಪಃ । ತ್ವರಮಾಣೋಽಚಕ್ರಾಮ ಗಂಧರ್ವಾನ್​ಕಾಮರೂಪಿಣಃ ॥ ೨ ॥ ಭರತಶ್ಚ ಯುಧಾಜಿಚ್ಚ ಸಮೇತೌಲಘುವಿಕ್ರಮೈಃ । ಗಂಧರ್ವನಗರಿಂ ಪ್ರಾಪ್ತೌ ಸಬಲೌಸಪದಾನುಗೌ ॥ ೩ ॥ ಶ್ರುತ್ವಾ ತು ಭರತಂ ಪ್ರಾಪ್ತಂಗಂಧರ್ವಾಸ್ತೇ ಸಮಾಗತಾಃ । ಯೋದ್ಧುಕಾಮಾ ಮಹಾವೀರ್ಯಾ ವ್ಯನದನ್​ ವೈ ಸಮಂತತಃ ॥ ೪ ॥ ತತಃ ಸಮಭವದ್ಯುದ್ಧಂ ತುಮುಲಂರೋಮಹರ್ಷಣಮ್ । ಸಪ್ತರಾತ್ರಂ ಮಹಾಭೀಮಂ ನಚಾನ್ಯತರಯೋರ್ಜಯಃ ॥ ೫ ॥ ಖಡ್ಗಶಕ್ತಿಧನುರ್ಗಾ್ರಹಾ ನದ್ಯಃ ಶೋಣಿತಸಂಸ್ರವಾಃ । ನೃ ಕಲೇವರವಾಹಿನ್ಯಃ ಪ್ರವೃತ್ತಾಃ ಸರ್ವತೋ ದಿಶಮ್ ॥ ೬ ॥ ತತೋ ರಾಮಾನುಜಃ ಕ್ರುದ್ಧಃ ಕಾಲಸ್ಯಾಸ್ತ್ರಂ ಸುದಾರುನಮ್ । ಸಂವರ್ತಂ ನಾಮ ಭರತೋಗಂಧರ್ವೇಷ್ವಭ್ಯಚೋದಯತ್​ ॥ ೭ ॥ ತೇ ಬದ್ಧಾಃ ಕಾಲಪಾಶೇನ ಸಂವರ್ತೇನವಿದಾರಿತಾಃ । ಕ್ಷಣೇನಾಭಿಹತಾಸ್ತೇನ ತಿಸ್ರಃ ಕೋಟ್ಯೋ ಮಹಾತ್ಮನಾಮ್ ॥ ತಂ ಘಾತಂ ಘೋರಸಂಕಾಶಂ ನ ಸ್ಮರಂತಿದಿವೌಕಸಃ । ನಿಮೇಷಾಂತರಮಾತ್ರೇಣ ತಾದೃಶಾನಾಂಮಹಾತ್ಮನಾಮ್ ॥ ೯ ॥ ಹತೇಷು ತೇಷು ಸರ್ವೇಷು ಭರತಃ ಕೈಕಯೀಸುತಃ । ನಿವೇಶಯಾಮಾಸ ತದಾ ಸಮೃದ್ಧೇ ದ್ವೇಪುರೋತ್ತಮೇ ॥ ೧೦ ॥ ತಕ್ಷಂ ತಕ್ಷಶಿಲಾಯಾಂ ತು ಪುಷ್ಕಲಂಪುಷ್ಕಲಾವತೇ । ಗಂಧರ್ವದೇಶೇ ರುಚಿರೇಗಾಂಧಾರವಿಷಯೇ ಚ ಸಃ ॥ ೧೧ ॥ ಧನರತ್ನೌಘಸಂಪೂರ್ಣೇಕಾನನೈರುಪಶೋಭಿತೇ । ಅನ್ಯೋನ್ಯಸಂಘರ್ಷಕೃತೇ ಸ್ಪರ್ಧಯಾಗುಣವಿಸ್ತರೈಃ ॥ ೧೨ ॥ ಉಭೇ ಸುರುಚಿರಪ್ರಖ್ಯೇವ್ಯವಹಾರೈರಕಿಲ್ಬಿಷೈಃ । ಉದ್ಯಾನಯಾನಸಂಪೂರ್ಣೇಸುವಿಭಕ್ತಾಂತರಾಪಣೇ ॥ ಉಭೇ ಪುರವರೇ ರಮ್ಯೇವಿಸ್ತರೈರುಪಶೋಭಿತೇ । ಗೃಹಮುಖ್ಯೈಃ ಸುರುಚಿರೈರ್ವಿಮಾನಸಮವರ್ಣಿಭಿಃ ॥ ೧೪ ॥ ಶೋಭಿತೇ ಶೋಭನೀಯೈಶ್ಚ ದೇವಾಯತನವಿಸ್ತರೈಃ । ತಾಲೈಸ್ತಮಾಲೈಸ್ತಿಲಕೈರ್ಬಕುಲೈರುಪಶೋಭಿತೇ ॥ ೧೫ ॥ ನಿವೇಶ್ಯ ಪಂಚಭಿರ್ವಷೆರ್ರ್ೈಭರತೋರಾಘವಾನುಜಃ । ಪುನರಾಯಾನ್ಮಹಾಬಾಹುರಯೋಧ್ಯಾಂಕೈಕಯೀಸುತಃ ॥ ೧೬ ॥ ಸೋಽಭಿವಾದ್ಯ ಮಹಾತ್ಮಾನಂಸಾಕ್ಷಾದ್ಧರ್ಮಮಿವಾಪರಮ್ । ರಾಘವಂ ಭರತಃ ಶ್ರೀಮಾನ್​ ಬ್ರಹ್ಮಾಣಮಿವವಾಸವಃ ॥ ೧೭ ॥ ಶಶಂಸ ಚ ಯಥಾವೃತ್ತಂಗಂಧರ್ವವಧಮುತ್ತಮಮ್ । ನಿವೇಶನಂ ಚ ದೇಶಸ್ಯ ಶ್ರುತ್ವಾಪ್ರೀತೋಽಸ್ಯ ರಾಘವಃ ॥ ೧೮ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋತ್ತರಶತತಮಃ ಸರ್ಗಃ ಉತ್ತರಕಾಂಡಃ 