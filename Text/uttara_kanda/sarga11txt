ಏಕಾದಶಃ ಸರ್ಗಃ - ರಾವಣಲಂಕಾಪ್ರಾಪ್ತಿಃ ಸುಮಾಲೀ ವರಲಬ್ಧಾಂಸ್ತು ಜ್ಞಾತ್ವಾಚೈತಾನ್ನಿಶಾಚರಾನ್​ । ಉದತಿಷ್ಠದ್ಭಯಂ ತ್ಯಕ್ತ್ವಾ ಸಾನುಗಃ ಸರಸಾತಲಾತ್​ ॥ ೧ ॥ ಮಾರೀಚಶ್ಚ ಪ್ರಹಸ್ತಶ್ಚ ವಿರೂಪಾಕ್ಷೋಮಹೋದರಃ । ಉದತಿಷ್ಠನ್​ ಸುಸಂರಬ್ಧಾಃ ಸಚಿವಾಸ್ತಸ್ಯ ರಕ್ಷಸಃ ॥ ೨ ॥ ಸುಮಾಲೀ ಸಚಿವೈಃ ಸಾರ್ಧಂ ವೃತೋರಾಕ್ಷಸಪುಂಗವೈಃ । ಅಭಿಗಮ್ಯ ದಶಗ್ರೀವಂ ಪರಿಷ್ವಜ್ಯೇದಮಬ್ರವೀತ್​ ॥ ೩ ॥ ದಿಷ್ಟ್ಯಾ ತೇ ವತ್ಸಸಂಪ್ರಾಪ್ತಶ್ಚಿಂತಿತೋಽಯಂಮನೋರಥಃ । ಯಸ್ತ್ವಂ ತ್ರಿಭುವನಶ್ರೇಷ್ಠಾಲ್ಲಬ್ಧವಾನ್​ವರಮುತ್ತಮಮ್ ॥ ೪ ॥ ಯತ್ಕೃತೇ ಚ ವಯಂ ಲಂಕಾಂ ತ್ಯಕ್ತ್ವಾ ಯಾತಾ ರಸಾತಲಮ್ । ತದ್ಗತಂ ನೋ ಮಹಾಬಾಹೋ ಮಹ ದ್ವಿಷ್ಣುಕೃತಂ ಭಯಮ್ ॥ ೫ ॥ ಅಸಕೃತ್ತದ್ಭಯಾದ್ಭೀತಾಃ ಪರಿತ್ಯಜ್ಯ ಸ್ವಮಾಲಯಮ್ । ವಿದ್ರುತಾಃ ಸಹಿತಾಃ ಸರ್ವೇ ಪ್ರವಿಷ್ಟಾಃ ಸ್ಮ ರಸಾತಲಮ್ ॥ ೬ ॥ ಅಸ್ಮದೀಯಾ ಚ ಲಂಕೇಯಂ ನಗರೀರಾಕ್ಷಸೋಚಿತಾ । ನಿವೇಶಿತಾ ತವ ಭ್ರಾತಾ ಧನಾಧ್ಯಕ್ಷೇಣ ಧೀಮತಾ ॥ ೭ ॥ ಯದಿ ನಾಮಾತ್ರ ಶಕ್ಯಂ ಸ್ಯಾತ್​ ಸಾಮ್ನಾ ದಾನೇನ ವಾನಘ । ತರಸಾ ವಾ ಮಹಾಬಾಹೋ ಪ್ರತ್ಯಾನೇತುಂಕೃತಂ ಭವೇತ್​ ॥ ೮ ॥ ತ್ವಂ ತು ಲಂಕೇಶ್ವರಸ್ತಾತ ಭವಿಷ್ಯಸಿ ನಸಂಶಯಃ । ತ್ವಯಾ ರಾಕ್ಷಸವಂಶೋಽಯಂನಿಮಗ್ನೋಽಪಿ ಸಮುದ್ಧೃತಃ ॥ ಸರ್ವೇಷಾಂ ನಃ ಪ್ರಭುಶ್ಚೈವ ಭವಿಷ್ಯಸಿ ಮಹಾಬಲ । ಅಥಾಬ್ರವೀದ್ದಶಗ್ರೀವೋಮಾತಾಮಹಮುಪಸ್ಥಿತಮ್ ॥ ೧೦ ॥ ವಿತ್ತೇಶೋ ಗುರುರಸ್ಮಾಕಂ ನಾರ್ಹಸೇವಕ್ತುಮೀದೃಶಮ್ । ಸಾಮ್ನಾಪಿ ರಾಕ್ಷಸೇಂದ್ರೇಣ ಪ್ರತ್ಯಾಖ್ಯಾತೋಗರೀಯಸಾ ॥ ೧೧ ॥ ಕಿಂಚಿನ್ನಾಹ ತದಾ ರಕ್ಷೋ ಜ್ಞಾತ್ವಾ ತಸ್ಯ ಚಿಕೀರ್ಷಿತಮ್ । ಕಸ್ಯಚಿತ್ತ್ವಥ ಕಾಲಸ್ಯ ವಸಂತಂ ರಾವಣಂತತಃ ॥ ೧೨ ॥ ಉಕ್ತವಂತಂ ತಥಾ ವಾಕ್ಯಂ ದಶಗ್ರೀವಂ ನಿ ಶಾಚರಃ । ಪ್ರಹಸ್ತಃ ಪ್ರಶ್ರಿತಂ ವಾಕ್ಯಮಿದಮಾಹಸಕಾರಣಮ್ ॥ ೧೩ ॥ ದಶಗ್ರೀವ ಮಹಾಬಾಹೋ ನಾರ್ಹಸ್ತ್ವಂವಕ್ತುಮೀದೃಶಮ್ । ಸೌಭ್ರಾತ್ರಂ ನಾಸ್ತಿ ಶೂರಾಣಾಂ ಶೃಣು ಚೇದಂವಚೋ ಮಮ ॥ ೧೪ ॥ ಅದಿತಿಶ್ಚ ದಿಶಿಶ್ಚೈವ ಭಗಿನ್ಯೌ ಸಹಿತೇ ಹಿತೇ । ಭಾರ್ಯೇ ಪರಮರೂಪಿಣ್ಯೌ ಕಶ್ಯಪಸ್ಯ ಪ್ರಜಾಪತೇಃ ॥ ೧೫ ॥ ಅದಿತಿರ್ಜನಯಾಮಾಸದೇವಾಂಸ್ತ್ರಿಭುವನೇಶ್ವರಾನ್​ । ದಿತಿಸ್ತ್ವಜನಯತ್​ ಪುತ್ರಾನ್​ಕಶ್ಯಪಸ್ಯಾತ್ಮಸಂಭವಾನ್​ ॥ ೧೬ ॥ ದೈತ್ಯಾನಾಂ ಕಿಲ ಧರ್ಮಜ್ಞ ಪುರೇಯಂಸವನಾರ್ಣವಾ । ಸಪರ್ವತಾ ಮಹೀ ವೀರ ತೇಽಭವನ್​ಪ್ರಭವಿಷ್ಣವಃ ॥ ೧೭ ॥ ನಿಹತ್ಯ ತಾಂಸ್ತು ಸಮರೇ ವಿಷ್ಣುನಾಪ್ರಭವಿಷ್ಣುನಾ । ದೇವಾನಾಂ ವಶಮಾನೀತಂ ತ್ರೈಲೋಕ್ಯಮಿದಮವ್ಯಯಮ್ ॥೧೮ ನೈತದೇಕೋ ಭವಾನೇವ ಕರಿಷ್ಯತಿವಿಪರ್ಯಯಮ್ । ಸುರಾಸುರೈರಾಚರಿತಂ ತತ್​ ಕುರುಷ್ವವಚೋ ಮಮ ॥ ೧೯ ॥ ಏವಮುಕ್ತೋ ದಶಗ್ರೀವಃ ಪ್ರಹೃಷ್ಟೇನಾಂತರಾತ್ಮನಾ । ಚಿಂತಯಿತ್ವಾ ಮುಹೂರ್ತಂ ವೈ ಬಾಢಮಿತ್ಯೇವ ಸೋಽಬ್ರವೀತ್​ ॥ ೨೦ ॥ ಸ ತು ತೇನೈವ ಹರ್ಷೇಣ ತಸ್ಮಿನ್ನಹನಿವೀರ್ಯವಾನ್​ । ವನಂ ಗತೋ ದಶಗ್ರೀವಃ ಸಹ ತೈಃ ಕ್ಷಣದಾಚರೈಃ ॥ ೨೧ ॥ ತ್ರಿಕೂಟಸ್ಥಃ ಸ ತು ತದಾ ದಶಗ್ರೀವೋ ನಿಶಾಚರಃ । ಪ್ರೇಷಯಾಮಾಸ ದೌತ್ಯೇನ ಪ್ರಹಸ್ತಂವಾಕ್ಯಕೋವಿದಮ್ ॥ ೨೨ ॥ ಪ್ರಹಸ್ತ ಶೀಘ್ರಂ ಗಚ್ಛ ತ್ವಂ ಬ್ರೂಹಿನೈರ್ಋತಪುಂಗವಮ್ । ವಚಸಾ ಮಮ ವಿತ್ತೇಶಂಸಾಮಪೂರ್ವಮಿದಂ ವಚಃ ॥ ೨೩ ॥ ಇಯಂ ಲಂಕಾಪುರೀ ರಾಜನ್​ ರಾಕ್ಷಸಾನಾಂಮಹಾತ್ಮನಾಮ್ । ತ್ವಯಾ ನಿವೇಶಿತಾ ಸೌಮ್ಯ ನೈತದುಕ್ತಂತವಾನಘ ॥ ೨೪ ॥ ತದ್ಭವಾನ್​ ಯದಿ ನೋ ಹ್ಯದ್ಯ ದದ್ಯಾದತುಲವಿಕ್ರಮ । ಕೃತಾ ಭವೇನ್ಮಮ ಪ್ರೀತಿರ್ಧರ್ಮಶ್ಚೈವಾನುಪಾಲಿತಃ ॥೨೫ ಸ ತು ಗತ್ವಾ ಪುರೀಂ ಲಂಕಾಂ ಧನದೇನಸುರಕ್ಷಿತಾಮ್ । ಅಬ್ರವೀತ್​ ಪರಮೋದಾರಂ ವಿತ್ತಪಾಲಮಿದಂವಚಃ ॥ ೨೬ ॥ ಪ್ರೇಷಿತೋಽಹಂ ತವ ಭ್ರಾತ್ರಾದಶಗ್ರೀವೇಣ ಸುವ್ರತ । ತ್ವತ್ಸಮೀಪಂ ಮಹಾಬಾಹೋ ಸರ್ವಶಸ್ತ್ರಭೃತಾಂ ವರ ॥ ೨೭ ॥ ತಚ್ಛ್ರೂಯತಾಂ ಮಹಾಪ್ರಾಜ್ಞ ಸರ್ವಶಾಸ್ತ್ರವಿಶಾರದ । ವಚನಂ ಮಮ ವಿತ್ತೇಶ ಯದ್ಬ್ರವೀತಿದಶಾನನಃ ॥ ೨೮ ॥ ಇಯಂ ಕಿಲ ಪುರೀ ರಮ್ಯಾ ಸುಮಾಲಿಪ್ರಮುಖೈಃ ಪುರಾ । ಭುಕ್ತಪೂರ್ವಾ ವಿಶಾಲಾಕ್ಷಾರಾಕ್ಷಸೈರ್ಭೀಮವಿಕ್ರಮೈಃ ॥ ೨೯ ॥ ತೇನ ವಿಜ್ಞಾಪ್ಯತೇ ಸೋಽಯಂ ಸಾಂಪ್ರತಂವಿಶ್ರವಾತ್ಮಜ । ತದೇಷಾ ದೀಯತಾಂ ತಾತ ಯಾಚತಸ್ತಸ್ಯ ಸಾಮತಃ ॥ ೩೦ ॥ ಪ್ರಹಸ್ತಾದಭಿಸಂಶ್ರುತ್ಯ ದೇವೋವೈಶ್ರವಣೋ ವಚಃ । ಪ್ರತ್ಯುವಾಚ ಪ್ರಹಸ್ತಂ ತಂ ವಾಕ್ಯಂವಾಕ್ಯವಿಶಾರದಃ ॥ ೩೧ ॥ ದತ್ತಾ ಮಮೇಯಂ ಪಿತ್ರಾ ತು ಲಂಕಾಶೂನ್ಯಾ ನಿಶಾಚರೈಃ । ನಿವಾಸಿತಾ ಚ ಮೇ ಯಕ್ಷೈರ್ದಾನಮಾನಾ ದಿಭಿರ್ಗುಣೈಃ ॥ ೩೨ ॥ ಬ್ರೂಹಿ ಗಚ್ಛ ದಶಗ್ರೀವಂ ಪುರಂ ರಾಜ್ಯಂಚ ಯನ್ಮಮ । ತವಾಪ್ಯೇತನ್ಮಹಾಬಾಹೋ ಭುಂಕ್ಷ್ವ ರಾಜ್ಯಮಕಂಟಕಮ್ ॥ ೩೩ ॥ ಅವಿಭಕ್ತಂ ತ್ವಯಾ ಸಾರ್ಧಂ ರಾಜ್ಯಂಯಚ್ಚಾಪಿ ಮೇ ವಸು । ಏವಮುಕ್ತ್ವಾ ಧನಾಧ್ಯಕ್ಷೋ ಜಗಾಮ ಪಿತುರಂತಿಕಮ್ ॥ ೩೪ ॥ ಅಭಿವಾದ್ಯ ಗುರುಂ ಪ್ರಾಹ ರಾವಣಸ್ಯ ಯದೀಪ್ಸಿತಮ್ । ಏಷ ತಾತ ದಶಗ್ರೀವೋ ದೂತಂಪ್ರೇಷಿತವಾನ್​ ಮಮ ॥ ೩೫ ॥ ದೀಯತಾಂ ನಗರೀ ಲಂಕಾ ಪೂರ್ವಂರಕ್ಷೋಗಣೋಷಿತಾ । ಮಯಾತ್ರ ಯದುನುಷ್ಠೇಯಂತನ್ಮಮಾಚಕ್ಷ್ವ ಸುವ್ರತ ॥ ೩೬ ॥ ಬ್ರಹ್ಮರ್ಷಿಸ್ವೇವಮುಕ್ತೋಽಸೌ ವಿಶ್ರವಾಮುನಿಪುಂಗವಃ । ಪ್ರಾಂಜಲಿಂ ಧನದಂ ಪ್ರಾಹ ಶೃಣು ಪುತ್ರ ವಚೋ ಮಮ ॥ ೩೭ ॥ ದಶಗ್ರೀವೋ ಮಹಾಬಾಹುರುಕ್ತವಾನ್​ಮಮ ಸಂನಿಧೌ । ಮಯಾ ನಿರ್ಭಿತ್ಸಿತಶ್ಚಾಸೀದ್ಬಹುಶೋಕ್ತಃ ಸುದುರ್ಮತಿಃ ॥ ೩೮ ॥ ಸ ಕ್ರೋಧೇನ ಮಯಾ ಚೋಕ್ತೋಧ್ವಂಸಸೇ ಚ ಪುನಃ ಪುನಃ । ಶ್ರೇಯೋಽಭಿಯುಕ್ತಂ ಧರ್ಮ್ಯಂ ಚಶೃಣು ಪುತ್ರ ವಚೋ ಮಮ ॥ ೩೯ ॥ ವರಪ್ರದಾನಾತ್​ ಸಂಮೂಢೋಮಾನ್ಯಾಮಾನ್ಯಾನ್​ ಸ ದುರ್ಮತಿಃ । ನ ವೇತ್ತಿ ಮಮ ಶಾಪಾಚ್ಚ ಪ್ರಕೃತಿಂ ದಾರುಣಾಂ ಗತಃ ॥ ೪೦ ॥ ತಸ್ಮಾದ್ಗಚ್ಛ ಮಹಾಬಾಹೋ ಕೈಲಾಸಂಧರಣೀಧರಮ್ । ನಿವೇಶಯ ನಿವಾಸಾರ್ಥಂ ತ್ಯಕ್ತ್ವಾ ಲಂಕಾಂಸಹಾನುಗಃ ॥ ೪೧ ॥ ತತ್ರ ಮಂದಾಕಿನೀ ರಮ್ಯಾ ನದೀನಾಮುತ್ತಮಾ ನದೀ । ಕಾಂಚನೈಃ ಸೂರ್ಯಸಂಕಾಶೈಃಪಂಕಜೈಃ ಸಂವೃತೋದಕಾ ॥ ೪೨ ॥ ಕುಮುದೈರುತ್ಪಲೈಶ್ಚೈವತಥಾನ್ನೈಶ್ಚ ಸುಗಂಧಿಭಿಃ । ತತ್ರ ದೇವಾಃ ಸಗಂಧರ್ವಾಃ ಸಾಪ್ಸರೋರಗಕಿನ್ನರಾಃ ॥ ೪೩ ॥ ವಿಹಾರಶೀಲಾಃ ಸತತಂ ರಮಂತೇಸರ್ವದಾಶ್ರಿತಾಃ । ನ ಹಿ ಕ್ಷಮಂ ತವಾನೇನ ವೈರಂ ಧನದರಕ್ಷಸಾ ॥ ೪೪ ॥ ಜಾನೀಷೇ ಹಿ ಯಥಾನೇನ ಲಬ್ಧಃ ಪರಮಕೋ ವರಃ । ಏವಮುಕ್ತೋ ಗೃಹೀತ್ವಾಶು ತದ್ವಚಃ ಪಿತೃಗೌರವಾತ್​ ॥ ೪೫ ॥ ಸದಾರಪುತ್ರಃ ಸಾಮಾತ್ಯಃ ಸವಾಹನಧನೋ ಗತಃ । ಪ್ರಹಸ್ತೋಽಥ ದಶಗ್ರೀವಂ ಗತ್ವಾವಚನಮಬ್ರವೀತ್​ ॥ ೪೬ ॥ ಪ್ರಹೃಷ್ಟಾತ್ಮಾ ಮಹಾತ್ಮಾನಂ ಸಹಾಮಾತ್ಯಂಸಹಾನುಜಮ್ । ಶೂನ್ಯಾ ಸಾ ನಗರೀ ಲಂಕಾ ತ್ಯಕ್ತ್ವೈನಾಂಧನದೋ ಗತಃ ॥ ೪೭ ॥ ಪ್ರವಿಶ್ಯ ತಾಂ ಸಹಾಸ್ಮಾಭಿಃ ಸ್ವಧರ್ಮಂಪ್ರತಿಪಾಲಯ । ಏವಮುಕ್ತೋ ದಶಗ್ರೀವಃ ಪ್ರಹಸ್ತೇನಮಹಾಬಲಃ ॥ ೪೮ ॥ ವಿವೇಶ ನಗರೀಂ ಲಂಕಾಂ ಭ್ರಾತೃಭಿಃಸಬಲಾನುಗೈಃ । ಧನದೇನ ಪರಿತ್ಯಕ್ತಾಂಸುವಿಭಕ್ತಮಹಾಪಥಾಮ್ ॥ ೪೯ ॥ ಆರುರೋಹ ಸ ದೇವಾರಿಃ ಸ್ವರ್ಗಂ ದೇವಾಧಿಪೋ ಯಥಾ ॥ ಸ ಚಾಭಿಷಿಕ್ತಃ ಕ್ಷಣದಾಚರೈಸ್ತದಾ ನಿವೇಸಯಾಮಾಸ ಪುರೀಂದಶಾನನಃ । ನಿಕಾಮಪೂರ್ಣಾ ಚ ಬಭೂವ ಸಾ ಪುರೀ ನಿಶಾಚರೈರ್ನೀಲಬಲಾಹಕೋಪಮೈಃ ॥೫೦ ಧನೇಶ್ವರಸ್ತ್ವಥಪಿತೃವಾಕ್ಯಗೌರವಾತ್​ ನೈವೇಶಯಚ್ಛಶಿವಿಮಲೇ ಗಿರೌಪುರೀಮ್ । ಸ್ವಲಂಕೃತೈರ್ಭವನವರೈರ್ವಿಭೂಷಿತಾಂ ಪುರಂದರಸ್ಯೇವತದಾಮರಾವತೀಮ್ ॥ ೫೧ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಾದಶಃ ಸರ್ಗಃ ಉತ್ತರಕಾಂಡಃ 