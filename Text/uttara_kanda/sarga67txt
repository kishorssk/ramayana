ಸಪ್ತಷಷ್ಟಿತಮಃ ಸರ್ಗಃ - ಮಾಂಧಾತೃವಧಃ ಅಥ ರಾತ್ರ್ಯಾಂ ಪ್ರವೃತ್ತಾಯಾಂಶತ್ರುಘ್ನೋ ಭೃಗುನಂದನಮ್ । ಪಪ್ರಚ್ಛ ವ್ಯವನಂ ವಿಪ್ರಂ ಲವಣಸ್ಯ ಯಥಾ ಬಲಮ್ ॥ ೧ ॥ ಶೂಲಸ್ಯ ಚ ಬಲಂ ಬ್ರಹ್ಮನ್​ ಕೇ ಚ ಪೂರ್ವಂವಿನಾಶಿತಾಃ । ಅನೇನ ಶೂಲಮುಖ್ಯೇನ ದ್ವಂದ್ವಯುದ್ಧಮುಪಾಗತಾಃ ॥ ೨ ॥ ತಸ್ಯ ತದ್ವಚನಂ ಶ್ರುತ್ವಾಶತ್ರುಘ್ನಸ್ಯ ಮಹಾತ್ಮನಃ । ಪ್ರತ್ಯುವಾಚ ಮಾಹಾತೇಜಾಶ್ಚ್ಯವನೋ ರಘುನಂದನಮ್ ॥ ೩ ॥ ಅಸಂಖ್ಯೇಯಾನಿ ಕರ್ಮಾಣಿ ಯಾನ್ಯಸ್ಯ ರಘುನಂದನ । ಇಕ್ಷ್ವಾಕುವಂಶಪ್ರಭವೇ ಯದ್ವೃತ್ತಂ ತಚ್ಛ್ರುಣುಷ್ವ ಮೇ ॥ ೪ ॥ ಅಯೋಧ್ಯಾಯಾಂ ಪುರಾ ರಾಜಾಯುವನಾಶ್ವಸುತೋ ಬಲೀ । ಮಾಂಧಾತೇತಿ ಸ ವಿಖ್ಯಾತಸ್ತ್ರಿಷುಲೋಕೇಷು ವೀರ್ಯವಾನ್​ ॥ ಸ ಕೃತ್ವಾ ಪೃಥಿವೀಂ ಕೃತ್ಸ್ನಾಂ ಶಾಸನೇಪೃಥವೀಪತಿಃ । ಸುರಲೋಕಮಿತೋಜೇತುಮುದ್ಯೋಗಮಕರೋನ್ನೃಪಃ॥ ೬ ॥ ಇಂದ್ರಸ್ಯ ಚ ಭಯಂ ತೀವ್ರಂ ಸುರಾಣಾಂಚ ಮಹಾತ್ಮನಾಮ್ । ಮಾಂಧಾತರಿ ಕೃತೋದ್ಯೋಗೇದೇವಲೋಕಜಿಗೀಷಯಾ ॥ ೭ ॥ ಅರ್ಧಾಸನೇನ ಶಕ್ರಸ್ಯ ರಾಜ್ಯಾರ್ಧೇನ ಚಪಾರ್ಥಿವಃ । ವಂದ್ಯಮಾನಃ ಸುರಗಣೈಃ ಪ್ರತಿಜ್ಞಾಮಧ್ಯರೋಹತ ॥ ತಸ್ಯ ಪಾಪಮಭಿಪ್ರಾಯಂ ವಿದಿತ್ವಾಪಾಕಶಾಸನಃ । ಸಾಂತ್ವಪೂರ್ವಮಿದಂ ವಾಕ್ಯಮುವಾಚಯುವನಾಶ್ವಜಮ್ ॥ ೯ ॥ ರಾಜಾ ತ್ವಂ ಮಾನುಷೇ ಲೋಕೇ ನ ತಾವತ್​ಪುರುಷರ್ಷಭ । ಅಕೃತ್ವಾ ಪೃಥವೀಂ ವಶ್ಯಾಂ ದೇವರಾಜ್ಯಮಿಹೇಚ್ಛಸಿ ॥ ೧೦ ॥ ಯದಿ ವೀರ ಸಮಗ್ರಾ ತೇ ಮೇದಿನೀ ನಿಖಿಲಾವಶೇ । ದೇವರಾಜ್ಯಂ ಕುರುಷ್ವೇಹಸಭೃತ್ಯಬಲವಾಹನಃ ॥ ೧೧ ॥ ಇಂದ್ರಮೇವಂ ಬ್ರುವಾಣಂ ತಂ ಮಾಂಧಾತಾವಾಕ್ಯಮಬ್ರವೀತ್​ । ಕ್ವ ಮೇ ಶಕ್ರ ಪ್ರತಿಹತಂ ಶಾಸನಂಪೃಥಿವೀತಲೇ ॥ ೧೨ ॥ ತಮುವಾಚ ಸಹಸ್ರಾಕ್ಷೋ ಲವಣೋನಾಮ ರಾಕ್ಷಸಃ । ಮಧುಪುತ್ರೋ ಮಧುವನೇ ನಾಜ್ಞಾಂ ತೇ ಕುರತೇಽನಘ ॥ ೧೩ ॥ ತಚ್ಛ್ರುತ್ವಾ ವಿಪ್ರಿಯಂ ಘೋರಂಸಹಸ್ರಾಕ್ಷೇಣ ಭಾಷಿತಮ್ । ವ್ರೀಡಿತೋಽವಾಙ್ಮುಖೋ ರಾಜಾ ವ್ಯಾಹರ್ತುಂನ ಶಶಾಕ ಹ ॥ ೧೪ ॥ ಆಮಂತ್ರ್ಯತು ಸಹಸ್ರಾಕ್ಷಂ ಹ್ರಿಯಾಕಿಂಚಿದವಾಙ್ಮುಖಃ । ಪುನರೇವಾಗಮಚ್ಛ್ರೀಮಾನಿಮಂ ಲೋಕಂನರೇಶ್ವರಃ ॥ ೧೫ ॥ ಸ ಕೃತ್ವಾ ಹೃದಯೇಽಮರ್ಷಂಸಭೃತ್ಯಬಲವಾಹನಃ । ಆಜಗಾಮ ಮಧೋಃ ಪುತ್ರಂ ವಶೇ ಕರ್ತುಮರಿಂದಮಃ ॥ ೧೬ ॥ ಸ ಕಾಂಕ್ಷಮಾಣೋ ಲವಣಂ ಯುದ್ಧಾಯಪುರುಷರ್ಷಭಃ । ದೂತಂ ಸಂಪ್ರೇಷಯಾಮಾಸ ಸಕಾಶಂಲವಣಸ್ಯ ಹಿ ॥ ೧೭ ॥ ಸ ಗತ್ವಾ ವಿಪ್ರಿಯಾಣ್ಯಾಹ ಬಹೂನಿ ಮಧುನಃ ಸುತಮ್ । ವದಂತಮೇವಂ ತಂ ದೂತಂ ಭಕ್ಷಯಾಮಾಸ ರಾಕ್ಷಸಃ ॥ ೧೮ ॥ ಚಿರಾಯಮಾಣೇ ದೂತೇ ತು ರಾಜಾಕ್ರೋಧಸಮನ್ವಿತಃ । ಅರ್ದಯಾಮಾಸ ತದ್ರಕ್ಷಃ ಶರವೃಷ್ಟ್ಯಾ ಸಮಂತತಃ ॥೧೯ ತತಃ ಪ್ರಹಸ್ಯ ತದ್ರಕ್ಷಃ ಶೂಲಂಜಗ್ರಾಹ ಪಾಣಿನಾ । ವಧಾಯ ಸಾನುಬಂಧಸ್ಯ ಮುಮೋಚಾಯುಧಮುತ್ತಮಮ್ ॥ ೨೦ ॥ ತಚ್ಛೂಲಂ ದೀಪ್ಯಮಾನಂ ತು ಸಭೃತ್ಯಬಲವಾಹನಮ್ । ಭಸ್ಮೀಕೃತ್ವಾ ನೃಪಂ ಭೂಯೋ ಲವಣಸ್ಯಾಗಮತ್​ ಕರಮ್ ॥ ೨೧ ॥ ಏವಂ ಸ ರಾಜಾ ಸುಮಹಾನ್​ ಹತಃ ಸಬಲವಾಹನಃ । ಶೂಲಸ್ಯ ತು ಬಲಂ ಸೌಮ್ಯ ಅಪ್ರಮೇಯಮನುತ್ತಮಮ್ ॥ ೨೨ ॥ ಶ್ವಃ ಪ್ರಭಾತೇ ತು ಲವಣಂ ವಧಿಷ್ಯಸಿ ನಸಂಶಯಃ । ಅಗೃಹೀತಾಯುಧಂ ಕ್ಷಿಪ್ರಂ ಧ್ರುವೋ ಹಿವಿಜಯಸ್ತವ ॥ ೨೩ ॥ ಲೋಕಾನಾಂ ಸ್ವಸ್ತಿ ಚೈವ ಸ್ಯಾತ್​ ಕೃತೇಕರ್ಮಣಿ ಚ ತ್ವಯಾ । ಏತತ್ತೇ ಸರ್ವಮಾಖ್ಯಾತಂ ಲವಣಸ್ಯದುರಾತ್ಮನಃ ॥ ೨೪ ॥ ಶೂಲಸ್ಯ ಚ ಬಲಂಘೋರಮಪ್ರಮೇಯಂ ನರರ್ಷಭ । ವಿನಾಶಶ್ಚೈವ ಮಾಂಧಾತುರ್ಯತ್ತೇನಾಭೂಚ್ಚ ಪಾರ್ಥಿವ॥ ೨೫ ॥ ತ್ವಂ ಶ್ವಃ ಪ್ರಭಾತೇ ಲವಣಂ ಮಹಾತ್ಮನ್​ ವಧಿಷ್ಯಸೇ ನಾತ್ರ ತು ಸಂಶಯೋ ಮೇ । ಶೂಲಂ ವಿನಾ ನಿರ್ಗತಮಾಮಿಷಾರ್ಥೇಧ್ರುವೋ ಜಯಸ್ತೇ ಭವಿತಾನರೇಂದ್ರ ॥ ೨೬ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಷಷ್ಟಿತಮಃ ಸರ್ಗಃ ಉತ್ತರಕಾಂಡಃ 