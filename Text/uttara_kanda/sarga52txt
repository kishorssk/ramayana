ದ್ವಿಪಂಚಾಶಃ ಸರ್ಗಃ - ರಾಮಸಮಾಧಾನಮ್ ತತ್ರ ತಾಂ ರಜನೀಮುಷ್ಯ ಕೇಶಿನ್ಯಾಂರಘುನಂದನಃ । ಪ್ರಭಾತೇ ಪುನರುತ್ಥಾಯ ಲಕ್ಷ್ಮಣಃ ಪ್ರಯಯೌ ತದಾ ॥ ೧ ॥ ತತೋರ್ಽಧದಿವಸೇ ಪ್ರಾಪ್ತೇ ಪ್ರವಿವೇಶಮಹಾರಥಃ । ಅಯೋಧ್ಯಾಂ ರತ್ನಸಂಪೂರ್ಣಾಂಹೃಷ್ಟಪುಷ್ಟಜನಾವೃತಾಮ್ ॥ ೨ ॥ ಸೌಮಿತ್ರಿಸ್ತು ಪರಂ ದೈನ್ಯಂ ಜಗಾಮಸುಮಹಾಮತಿಃ । ರಾಮಪಾದೌ ಸಮಾಸಾದ್ಯ ವಕ್ಷ್ಯಾಮಿ ಕಿಮಹಂಗತಃ ॥ ೩ ॥ ತಸ್ಮೈವಂ ಚಿಂತಮಾನಸ್ಯ ಭವನಂಶಶಿಸಂನಿಭಮ್ । ರಾಮಸ್ಯ ಪರಮೋದಾರಂ ಪುರಸ್ತಾತ್​ಸಮದೃಶ್ಯತ ॥ ೪ ॥ ರಾಜ್ಞಸ್ತು ಭವನದ್ವಾರಿ ಸೋಽವತೀರ್ಯ ನರೋತ್ತಮಃ । ಅವಙ್ಮುಖೋ ದೀನಮನಾಃ ಪ್ರವಿವೇಶಾನಿವಾರಿತಃ ॥ ೫ ॥ ಸ ದೃಷ್ಟ್ವಾ ರಾಘವಂ ದೀನಮಾಸೀನಂಪರಮಾಸನೇ ।ನೇತ್ರಾಭ್ಯಾಮಶ್ರುಪೂರ್ಣಾಭ್ಯಾಂದದರ್ಶಾಗ್ರಜಮಗ್ರತಃ ॥ ೬ ಜಗ್ರಾಹ ಚರಣೌ ತಸ್ಯ ಲಕ್ಷ್ಮಣೋದೀನಚೇತನಃ । ಉವಾಚ ದೀನಯಾ ವಾಚಾ ಪ್ರಾಂಜಲಿಃ ಸುಸಮಾಹಿತಃ ॥ ೭ ॥ ಆರ್ಯಸ್ಯಾಜ್ಞಾಂ ಪುರಸ್ಕೃತ್ಯ ವಿಸೃಜ್ಯ ಜನಕಾತ್ಮಜಾಮ್ । ಗಂಗಾತೀರೇ ಯಥೋದ್ದಿಷ್ಟೇವಾಲ್ಮೀಕೇರಾಶ್ರಮೇ ಶುಚೌ ॥ ೮ ॥ ತತ್ರ ತಾಂ ಚ ಶುಭಾಚಾರಾಮಾಶ್ರಮಾಂತೇಯಶಸ್ವಿನೀಮ್ । ಪುನರಪ್ಯಾಗತೋ ವೀರಪಾದಮೂಲಮುಪಾಸಿತುಮ್ ॥ ೯ ॥ ಮಾ ಶುಚಃ ಪುರುಷವ್ಯಾಘ್ರ ಕಾಲಸ್ಯ ಗತಿರೀದೃಶೀ । ತ್ವದ್ವಿಧಾ ನ ಹಿ ಶೋಚಂತಿ ಬುದ್ಧಿಮಂತೋಮನಸ್ವಿನಃ ॥ ೧೦ ॥ ಸರ್ವೇ ಕ್ಷಯಾಂತಾ ನಿಚಯಾಃ ಪತನಾಂತಾಃಸಮುಚ್ಛ್ರಯಾಃ । ಸಂಯೋಗಾ ವಿಪ್ರಯೋಗಾಂತಾಮರಣಾಂತಂ ಚ ಜೀವಿತಮ್ ॥ ೧೧ ॥ ತಸ್ಮಾತ್​ ಪುತ್ರೇಷು ದಾರೇಷು ಮಿತ್ರೇಷುಚ ಧನೇಷು ಚ । ನಾತಿಪ್ರಸಂಗಃ ಕರ್ತವ್ಯೋವಿಪ್ರಯೋಗೋ ಹಿ ತೈರ್ಧು್ರವಮ್ ॥ ೧೨ ॥ ಶಕ್ತಸ್ತ್ವಮಾತ್ಮನಾತ್ಮಾನಂ ವಿನೇತುಂಮನಸೈವ ಹಿ । ಲೋಕಾನ್​ ಸರ್ವಾಂಶ್ಚ ಕಾಕುತ್ಸ್ಥ ಕಿಂಪುನಃ ಶೋಕಮಾತ್ಮನಃ ॥ ೧೩ ॥ ನೇದೃಶೇಷು ವಿಮುಹ್ಯಂತಿ ತ್ವದ್ವಿಧಾಃ ಪುರುಷರ್ಷಭಾಃ । ಅಪವಾದಃ ಸ ಕಿಲ ತೇ ಪುನರೇಷ್ಯತಿರಾಘವ ॥ ೧೪ ॥ ಯದರ್ಥಂ ಮೈಥಿಲೀ ತ್ಯಕ್ತ್ವಾಅಪವಾದಭಯಾನ್ನೃಪ । ಸೋಽಪವಾದಃ ಪುರೇ ರಾಜನ್​ ಭವಿಷ್ಯತಿ ನಸಂಶಯಃ ॥ ೧೫ ॥ ಸ ತ್ವಂ ಪುರುಷಶಾರ್ದೂಲ ಧೈರ್ಯೇಣಸುಸಮಾಹಿತಃ । ತ್ಯಜೈನಾಂ ದುರ್ಬಲಾಂ ಬುದ್ಧಿಂ ಸಂತಾಪಂ ಮಾಕುರುಷ್ವ ಹ ॥ ೧೬ ॥ ಏವಮುಕ್ತಃ ಸ ಕಾಕುತ್ಸ್ಥೋಲಕ್ಷ್ಮಣೇನ ಮಹಾತ್ಮನಾ । ಉವಾಚ ಪರಯಾ ಪ್ರೀತ್ಯಾ ಸೌಮಿತ್ರಂಮಿತ್ರವತ್ಸಲಃ ॥ ೧೭ ॥ ಏವಮೇತನ್ನರಶ್ರೇಷ್ಠ ಯಥಾ ವದಸಿ ಲಕ್ಷ್ಮಣ । ಪರಿತೋಷಶ್ಚ ಮೇ ವೀರ ಮಮಕಾರ್ಯಾನುಶಾಸನೇ ॥ ೧೮ ॥ ನಿರ್ವೃತಿಶ್ಚಾಗತಾ ಸೌಮ್ಯ ಸಂತಾಪಶ್ಚನಿರಾಕೃತಃ । ಭವದ್ವಾಕ್ಯೈಃ ಸುರುಚಿರೈರನುನೀತೋಽಸ್ಮಿ ಲಕ್ಷ್ಮಣ ॥ ೧೯ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಪಂಚಾಶಃ ಸರ್ಗಃ ಉತ್ತರಕಾಂಡಃ 