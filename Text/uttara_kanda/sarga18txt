ಅಷ್ಟಾದಶಃ ಸರ್ಗಃ - ಮರುತ್ತವಿಜಯಃ ಪ್ರವಿಷ್ಟಾಯಾಂ ಹುತಾಶಂ ತುವೇದವತ್ಯಾಂ ಸ ರಾವಣಃ । ಪುಷ್ಪಕಂ ತು ಸಮಾರುಹ್ಯ ಪರಿಚಕ್ರಾಮಮೇದಿನೀಮ್ ॥ ೧ ॥ ತತೋ ಮರುತ್ತಂ ನೃಪತಿಂ ಯಜಂತಂಸಹ ದೈವತೈಃ । ಉಶೀರಬೀಜಮಾಸಾದ್ಯ ದದರ್ಶ ಸ ತು ರಾವಣಃ॥ ೨ ॥ ಸಂವರ್ತೋ ನಾಮ ಬ್ರಹ್ಮರ್ಷಿಃ ಸಾಕ್ಷಾದ್ಭ್ರಾತಾಬೃಹಸ್ಪತೇಃ । ಯಾಜಯಾಮಾಸ ಧರ್ಮಜ್ಞಃ ಸುಮೇರ್ದೇವಗಣೈರ್ವೃತಃ ॥ ದೃಷ್ಟ್ವಾ ದೇವಾಸ್ತು ತದ್ರಕ್ಷೋವರದಾನೇನ ದುರ್ಜಯಮ್ । ತಿರ್ಯಗ್ಯೋನಿಂ ಸಮಾವಿಷ್ಟಾಸ್ತಸ್ಯ ದರ್ಶನಭೀರವಃ ॥ ೪ ॥ ಇಂದ್ರೋ ಮಯೂರಃ ಸಂವೃತ್ತೋಧರ್ಮರಾಜಸ್ತು ವಾಯಸಃ । ಕೃಕಲಾಸೋ ಧನಾಧ್ಯಕ್ಷೋ ಹಂಸಶ್ಚವರುಣೋಽಭವತ್​ ॥ ೫ ॥ ಅನ್ಯೇಷ್ವಪಿ ಗತೇಷ್ವೇವಂದೇವೇಷ್ವರಿನಿಷೂದನ । ರಾವಣಃ ಪ್ರಾವಿಶದ್ಯಜ್ಞಂ ಸಾರಮೇಯಇವಾಶುಚಿಃ ॥ ೬ ॥ ಸ ಚ ರಾಜಾನಮಾಸಾದ್ಯ ರಾವಣೋ ರಾಕ್ಷಸಾಧಿಪಃ । ಪ್ರಾಹ ಯುದ್ಧಂ ಪ್ರಯಚ್ಛೇತಿ ನಿರ್ಜಿತೋಽಸ್ಮೀತಿ ವಾ ವದ ॥ ೭ ತತೋ ಮರುತೋ ನೃಪತಿಃ ಕೋಭವಾನಿತ್ಯುವಾಚ ತಮ್ । ಅಪಹಾಸಂ ತತೋ ಮುಕ್ತ್ವಾ ರಾವಣೋವಾಕ್ಯಮಬ್ರವಿತ್​ ॥ ೮ ॥ ಅಕುತೂಹಲಭಾವೇನ ಪ್ರೀತೋಽಸ್ಮಿ ತವ ಪಾರ್ಥಿವ । ಧನದಸ್ಯಾನುಜೋ ಯೋ ಮಾಂನಾವಗಚ್ಛಸಿ ರಾವಣಮ್ ॥ ೯ ॥ ತ್ರಿಷು ಲೋಕೇಷು ಕೋಽನ್ಯೋಸ್ತಿ ಯೋ ನ ಜಾನಾತಿ ಮೇ ಬಲಮ್ । ಭ್ರಾತರಂ ಯೇನ ನಿರ್ಜಿತ್ಯವಿಮಾನಮಿದಮಾಹೃತಮ್ ॥ ೧೦ ॥ ತತೋ ಮರುತ್ತಃ ಸ ನೃಪಸ್ತಂರಾವಣಮಥಾಬ್ರವೀತ್​ । ಧನ್ಯಃ ಖಲು ಭವಾನ್​ ಯೇನ ಜ್ಯೇಷ್ಠೋಭ್ರಾತಾ ರಣೇ ಜಿತಃ ॥ ೧೧ ॥ ನ ತ್ವಯಾ ಸದೃಶಃ ಶ್ಲಾಘ್ಯಸ್ತ್ರಿಷುಲೋಕೇಷು ವಿದ್ಯತೇ । ಕಂ ತ್ವಂ ಪ್ರಾಕ್ಕೇವಲಂ ಧರ್ಮಂ ಚರಿತ್ವಾಲಬ್ಧವಾನ್​ ವರಮ್ ॥ ೧೨ ॥ ಶ್ರುತಪೂರ್ವಂ ಹಿ ನ ಮಯಾ ಭಾಷಸೇಯಾದೃಶಂ ಸ್ವಯಮ್ । ತಿಷ್ಠೇದಾನೀಂ ನ ಮೇ ಜೀವನ್​ ಪ್ರತಿಯಾಸ್ಯಸಿ ದುರ್ಮತೇ ॥ ೧೩ ॥ ಅದ್ಯ ತ್ವಾಂ ನಿಶಿತೈರ್ಬಾಣೈಃ ಪ್ರೇಷಯಾಮಿಯಮಕ್ಷಯಮ್ । ತತಃ ಶರಾಸನಂ ಗೃಹ್ಯ ಸಾಯಕಾಂಶ್ಚನರಾಧಿಪಃ ॥ ೧೪ ॥ ರಣಾಯ ನಿರ್ಯಯೌ ಕ್ರುದ್ಧಃ ಸಂವರ್ತೋ ಮಾರ್ಗಮಾವೃಣೋತ್​ । ಸೋಽಬ್ರವೀತ್​ ಸ್ನೇಹಸಂಯುಕ್ತಂಮರುತ್ತಂ ತಂ ಮಹಾನೃಷಿ ॥ ೧೫ ಶ್ರೋತವ್ಯಂ ಯದಿ ಮದ್ವಾಕ್ಯಂ ಸಂಪ್ರಹಾರೋ ನ ತೇ ಕ್ಷಮಃ । ಮಾಹೇಶ್ವರಮಿದಂ ಸತ್ರಮಸಮಾಪ್ತಂಕುಲಂ ದಹೇತ್​ ॥ ೧೬ ॥ ದೀಕ್ಷಿತಸ್ಯ ಕುತೋ ಯುದ್ಧಂ ಕ್ರೋಧಿತ್ವಂ ದೀಕ್ಷಿತೇ ಕುತಃ । ಸಂಶಯಶ್ಚ ಜಯೇ ನಿತ್ಯಂ ರಾಕ್ಷಸಶ್ಚಸುದುರ್ಜಯಃ ॥ ೧೭ ॥ ಸ ನಿವೃತ್ತೋ ಗುರೋರ್ವಾಕ್ಯಾನ್ಮರುತ್ತಃಪೃಥಿವೀಪತಿಃ । ವಿಸೃಜ್ಯ ಸಶರಂ ಚಾಪಂ ಸ್ವಸ್ಥೋಮಖಮುಖೋಽಭವತ್​ ॥ ೧೮ ॥ ತತಸ್ತಂ ನಿರ್ಜಿತಂ ಮತ್ವಾಘೋಷಯಾಮಾಸ ವೈ ಶುಕಃ । ರಾವಣೋಜಯತೀತ್ಕುಚ್ಚೈರ್ಹರ್ಷಾನ್ನಾದಂವಿಮುಕ್ತವಾನ್​ ॥ ೧೯ ॥ ತಾನ್​ ಭಕ್ಷಯಿತ್ವಾ ತತ್ರಸ್ಥಾನ್​ ಮಹರ್ಷೀನ್​ಯಜ್ಞಮಾಗತಾನ್​ । ವಿತೃಪ್ತೋ ರುಧರೈಸ್ತೇಷಾಂ ಪುನಃ ಸಂಪ್ರಯಯೌ ಮಹೀಮ್ ॥ ೨೦ ॥ ರಾವಣೇ ತು ಗತೇ ದೇವಾಃ ಸೇಂದ್ರಾಶ್ಚೈವ ದಿವೌಕಸಃ । ತತಃ ಸ್ವಾಂ ಯೋನಿಮಾಸಾದ್ಯ ತಾನಿ ಸತ್ತ್ವಾನಿಚಾಬ್ರುವನ್​ ॥ ೨೧ ॥ ಹರ್ಷಾತ್ತದಾಬ್ರವೀದಿಂದ್ರೋ ಮಯೂರಂನೀಲಬರ್ಹಿಣಮ್ । ಪ್ರೀತೋಽಸ್ಮಿ ತವ ಧರ್ಮಜ್ಞ ಭುಜಂಗಾದ್ಧಿ ನ ತೇ ಭಯಮ್ ॥ ೨೨ ॥ ಇದಂ ನೇತರಸಹಸ್ರಂ ತುಯತ್ತ್ವದ್ಬರ್ಹೇ ಭವಿಷ್ಯತಿ । ವರ್ಷಮಾಣೇ ಮಯಿ ಮುದಂ ಪ್ರಾಪ್ಸ್ಯಸೇಪ್ರೀತಿಲಕ್ಷಣಮ್ ॥ ೨೩ ॥ ಏವಮಿಂದ್ರೋ ವರಂಪ್ರಾದಾನ್ಮಯೂರಸ್ಯ ಸುರೇಶ್ವರಃ । ನೀಲಾಃ ಕಿಲ ಪುರಾ ಬರ್ಹಾ ಮಯೂರಾಣಾಂ ನರಾಧಿಪ ॥ ೨೪ ॥ ಸುರಾಧಿಪಾದ್ವರಂ ಪ್ರಾಪ್ಯ ಗತಾಃ ಸರ್ವೇಽಪಿಬರ್ಹಿಣಃ । ಧರ್ಮರಾಜೋಽಬ್ರವೀದ್ರಾಮ ಪ್ರಾಗ್ವಂಶೇವಾಯಸಂ ಸ್ಥಿತಮ್ ॥ ೨೫ ॥ ಪಕ್ಷಿಂಸ್ತವಾಸ್ಮಿ ಸುಪ್ರೀತಃ ಪ್ರೀತಸ್ಯ ವಚನಂ ಶೃಣು । ಯಥಾನ್ಯೈರ್ವಿವಿಧೈ ರೋಗೈಃ ಪೀಡ್ಯಂತೇಪ್ರಾಣಿನೋ ಮಯಾ ॥ ೨೬ ॥ ತೇ ನ ತೇ ಪ್ರಭವಿಷ್ಯಂತಿ ಮಯಿ ಪ್ರೀತೇನ ಸಂಶಯಃ । ಮೃತ್ಯುತಸ್ತೇ ಭಯಂ ನಾಸ್ತಿ ವರಾನ್ಮಮ ವಿಹಂಗಮ ॥ ೨೭ ॥ ಯಾವತ್ತ್ವಾಂ ನ ವಧಿಷ್ಯಂತಿನರಸ್ತಾವದ್ಭವಿಷ್ಯಸಿ । ಏತೇ ಮದ್ವಿಷಯಸ್ಥಾ ವೈ ಮಾನವಾಃಕ್ಷುದ್ಭಯಾರ್ದಿತಾ ॥ ೨೮ ॥ ತ್ವಯಿ ಭುಕ್ತೇ ತು ತೃಪ್ತಾಸ್ತೇಭವಿಷ್ಯಂತಿ ಸಬಾಂಧವಾಃ । ವರುಣಸ್ತ್ವಬ್ರವೀದ್ಧಂಸಂಗಂಗಾತೋಯವಿಹಾರಿಣಮ್ ॥ ೨೯ ॥ ಶ್ರೂಯತಾಂ ಪ್ರೀತಿಸಂಯುಕ್ತಂ ವಚಃ ಪತ್ರರಥೇಶ್ವರ । ವರ್ಣೋ ಮನೋಹರಃ ಸೌಮ್ಯ ಚಂದ್ರಮಂಡಲಸನ್ನಿಭಃ ॥ ೩೦ ॥ ಭವಿಷ್ಯತಿ ತಪೋದಗ್ರಃಶುದ್ಧಫೇನಸಮಪ್ರಭಃ । ಮಚ್ಛರೀರಂ ಸಮಾಸಾದ್ಯ ಕಾಂತೋ ನಿತ್ಯಂಭವಿಷ್ಯಸಿ ॥ ೩೧ ॥ ಪ್ರಾಪ್ಸ್ಯಸೇ ಚಾತುಲಾಂ ಪ್ರೀತಿಮೇತನ್ಮೇಪ್ರೀತಿಲಕ್ಷಣಮ್ । ಹಂಸಾನಾಂ ಹಿ ಪುರಾ ರಾಮ ನೀಲವರ್ಣಃ ಸಪಾಂಡರಃ ॥ ೩೨ ॥ ಪಕ್ಷಾ ನೀಲಾಗ್ರಸಂವೀತಾಃ ಕ್ರೋಡಾಃ ಶಷ್ಪಾಗ್ರನಿರ್ಮಲಾಃ । ಅಥಾಬ್ರವೀದ್ವೈಶ್ರವಣಃ ಕೃಕಲಾಸಂ ಗಿರೌಸ್ಥಿತಮ್ ॥ ೩೩ ॥ ಹೈರಣ್ಯಂ ಸಂಪ್ರಯಚ್ಛಾಮಿ ವರ್ಣಂಪ್ರೀತಸ್ತವಾಪ್ಯಹಮ್ । ಸದ್ರವ್ಯಂ ಚ ಶಿರೋ ನಿತ್ಯಂ ಭವಿಷ್ಯತಿತವಾಕ್ಷಯಮ್ ॥ ೩೪ ॥ ಏಷ ಕಾಂಚನೋ ವರ್ಣೋ ಮತ್ಪ್ರೀತಾ ತೇಭವಿಷ್ಯತಿ । ಏವಂ ದತ್ತ್ವಾ ವರಾಂಸ್ತೇಭ್ಯಸ್ತಸ್ಮಿನ್​ಯಜ್ಞೋತ್ಸವೇ ಸುರಾಃ ॥ ೩೫ ॥ ನಿವೃತ್ತಾಃ ಸಹ ರಾಜ್ಞಾ ತೇ ಪುನಃ ಸ್ವಭವನಂ ಗತಾಃ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾದಶಃ ಸರ್ಗಃ ಉತ್ತರಕಾಂಡಃ 