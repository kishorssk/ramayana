ಏಕಷಷ್ಟಿತಮಃ ಸರ್ಗಃ - ಲವಣತ್ರಾಣಪ್ರಾರ್ಥನಾ ಬ್ರುವದ್ಭಿರೇವಮೃಷಿಭಿಃ ಕಾಕುತ್ಸ್ಥೋವಾಕ್ಯಮಬ್ರವೀತ್​ । ಕಿಂ ಕಾರ್ಯಂ ಬ್ರೂತ ಮುನಯೋಭಯಂ ತಾವದಪೈತು ವಃ ॥ ೧ ॥ ತಥಾ ಬ್ರುವತಿ ಕಾಕುತ್ಸ್ಥೇ ಭಾರ್ಗವೋವಾಕ್ಯಮಬ್ರವಿತ್​ । ಭಯಾನಾಂ ಶೃಣು ಯನ್ಮೂಲಂ ದೇಶಸ್ಯ ಚ ನರೇಶ್ವರ ॥ ೨ ॥ ಪೂರ್ವಂ ಕೃತಯುಗೇ ರಾಜನ್​ದೈತೇಯಃ ಸುಮಹಾಬಲಃ । ಲೋಲಾಪುತ್ರೋಽಭವೇಜ್ಜ್ಯೇಷ್ಠೋಮಧುರ್ನಾಮ ಮಹಾಸುರಃ ॥ ೩ ॥ ಬ್ರಹ್ಮಣ್ಯಶ್ಚ ಶರಣ್ಯಶ್ಚ ಬುದ್ಧ್ಯಾ ಚಪರಿನಿಷ್ಠಿತಃ । ಸುರೈಶ್ಚ ಪರಮೋದಾರೈಃಪ್ರೀತಿಸ್ತಸಸ್ಯಾತುಲಾಭವತ್​ ॥ ೪ ॥ ಸ ಮಧುರ್ವೀರ್ಯಸಂಪನ್ನೋ ಧರ್ಮೇಚ ಸುಸಮಾಹಿತಃ । ಬಹುವರ್ಷ ಸಹಸ್ರಾಣಿ ರುದ್ರಪ್ರೀತ್ಯಾಕರೋತ್ತಪಃ ॥೫ ರುದ್ರಃ ಪ್ರೀತೋಽಭವತ್ತಸ್ಮೈ ವರಂದಾತುಂ ಯಯೌ ಚ ಸಃ । ಬಹುಮಾನಾಚ್ಚ ರುದ್ರೇಣದತ್ತಸ್ತಸ್ಯಾದ್ಭುತೋ ವರಃ ॥ ೬ ॥ ಶೂಲಂ ಶೂಲಾದ್ವಿನಿಷ್ಕೃಷ್ಯ ಮಹಾವೀರ್ಯಂಮಹಾಪ್ರಭಮ್ । ದದೌ ಮಹಾತ್ಮಾ ಸುಪ್ರೀತೋ ವಾಕ್ಯಂಚೈತದುವಾಚ ಹ ॥ ೭ ॥ ತ್ವಯಾಯಮತುಲೋ ಧರ್ಮೋ ಮತ್ಪ್ರಸಾದಕರಃ ಕೃತಃ । ಪ್ರೀತ್ಯಾ ಪರಮಯಾ ಯುಕ್ತೋದದಾಮ್ಯಾಯುಧಮುತ್ತಮಮ್ ॥ ಯಾವತ್​ ಸುರೈಶ್ಚ ವಿಪ್ರೈಶ್ಚ ನವಿರುಧ್ಯೇರ್ಮಹಾಸುರ । ತಾವಚ್ಛೂಲಂ ತವೇದಂ ಸ್ಯಾದನ್ಯಥಾನಾಶಮೇಷ್ಯತಿ ॥ ೯ ॥ ಯಶ್ಚ ತ್ವಾಮಭಿಯುಂಜೀತ ಯುದ್ಧಾಯ ವಿಗತಜ್ವರಃ । ತಂ ಶೂಲೇ ಭಸ್ಮಸಾತ್ಕೃತ್ಯಾಪುನರೇಷ್ಯತಿ ತೇ ಕರಮ್ ॥ ೧೦ ॥ ಏವಂ ರುದ್ರಾದ್ವರಂ ಲಬ್ಧ್ವಾ ಭೂಯ ಏವಮಹಾಸುರಃ । ಪ್ರಣಿಪತ್ಯ ಮಹಾದೇವಂ ವಾಕ್ಯಮೇತದುವಾಚ ಹ ॥ ಭಗವನ್​ ಮಮ ವಂಶಸ್ಯ ಶೂಲಮೇತದನುತ್ತಮಮ್ । ಭವೇತ್ತು ಸತತಂ ದೇವ ಸುರಾಣಾಮೀಶ್ವರೋ ಹ್ಯಸಿ ॥೧೨ ತಂ ಬ್ರುವಾಣಂ ಮಧುಂ ದೇವಃ ಸರ್ವಭೂತಪತಿಃ ಶಿವ । ಪ್ರತ್ಯುವಾಚ ಮಹಾತೇಜಾ ನೈತದೇವಂ ಭವಿಷ್ಯತಿ ॥ ೧೩ ॥ ಮಾ ಭೂತ್ತೇ ವಿಫಲಾ ವಾಣೀ ಮತ್ಪ್ರಸಾದಕೃತಾ ಶುಭಾ । ಭವತಃ ಪುತ್ರಮೇಕಂ ತು ಶೂಲಮೇತದ್ಭಜಿಷ್ಯತೇ ॥ ೧೪ ॥ ಯಾವತ್​ ಕರಸ್ಥಃ ಶೂಲೋಽಯಂಭವಿಷ್ಯತಿ ಸುತಸ್ಯ ತೇ । ಅವಧ್ಯಃ ಸರ್ವಭೂತಾನಾಂ ಶೂಲಹಸ್ತೋಭವಿಷ್ಯತಿ ॥ ೧೫ ॥ ಏವಂ ಮಧುರ್ವರಂ ಲಬ್ಧ್ವಾ ದೇವಾತ್​ಸುಮಹದದ್ಭುತಮ್ । ಭವನಂ ಸೋಽಸುರಶ್ರೇಷ್ಠಃ ಕಾರಯಾಮಾಸ ಸುಪ್ರಭಮ್ ॥ ೧೬ ॥ ತಸ್ಯ ಪತ್ನೀ ಮಹಾಭಾಗಾ ಪ್ರಿಯಾಕುಂಭೀನಸೀತಿ ಯಾ । ವಿಶ್ವಾವಸೋರಪತ್ಯಂ ಸಾ ಹ್ಯನಲಾಯಾಂಮಹಾಪ್ರಭಾ ॥ ೧೭ ॥ ತಸ್ಯಾಃ ಪುತ್ರೋ ಮಹಾವೀರ್ಯೋಲವಣೋ ನಾಮ ದಾರುಣಃ । ಬಾಲ್ಯಾತ್​ ಪ್ರಭೃತಿ ದುಷ್ಟಾತ್ಮಾ ಪಾಪಾನ್ಯೇವಸಮಾಚರತ್​ ॥ ೧೮ ॥ ತಂ ಪುತ್ರಂ ದುರ್ವಿನೀತಂ ತು ದೃಷ್ಟ್ವಾಕ್ರೋಧಸಮನ್ವಿತಃ । ಮಧುಃ ಸ ಶೋಕಮಾಪೇದೇ ನ ಚೈನಂಕಿಂಚಿದಬ್ರವೀತ್​ ॥ ೧೯ ॥ ಸ ವಿಹಾಯ ತ್ವಿಮಂ ಲೋಕಂ ಪ್ರವಿಷ್ಟೋವರುಣಾಲಯಮ್ । ಶೂಲಂ ನಿವೇಶ್ಯ ಲವಣೇ ವರಂ ತಸ್ಮೈನ್ಯವೇದಯತ್​ ॥ ೨೦ ॥ ಸ ಪ್ರಭಾವೇಣ ಶೂಲಸ್ಯ ದೌರಾತ್ಮ್ಯೇನಾತ್ಮನಸ್ತಥಾ । ಸಂತಾಪಯತಿ ಲೋಕಾಂಸ್ತ್ರೀನ್​ ವಿಶೇಷೇಣ ಚತಾಪಸಾನ್​ ॥ ೨೧ ॥ ಏವಂಪ್ರಭಾವೋ ಲವಣಃ ಶೂಲಂ ಚೈವತಥಾವಿಧಮ್ । ಶ್ರುತ್ವಾ ಪ್ರಮಾಣಂ ಕಾಕುತ್ಸ್ಥಂ ತ್ವಂ ಹಿ ನಃ ಪರಮಾ ಗತಿಃ ॥ ೨೨ ॥ ಬಹವಃ ಪಾರ್ಥಿವಾ ರಾಮ ಭಯಾರ್ತೈರ್ಋಷಿಭಿಃ ಪುರಾ । ಅಭಯಂ ಯಾಚಿತಾ ವೀರ ತ್ರಾತಾರಂ ನ ಚವಿದ್ಮಹೇ ॥ ೨೩ ॥ ತೇ ವಯಂ ರಾವಣಂ ಶ್ರುತ್ವಾ ಹತಂಸಬಲವಾಹನಮ್ । ತ್ರಾತಾರಂ ವಿದ್ಮಹೇ ತಾತ ನಾನ್ಯಂ ಭುವಿನರಾಧಿಪಮ್ ॥ ೨೪ ತತ್​ ಪರಿತ್ರಾತುಮಿಚ್ಛಾಮೋಲವಣಾದ್ಭಯಪೀಡಿತಾನ್​ ॥ ಇತಿ ರಾಮ ನಿವೇದಿತಂ ತು ತೇಭಯಜಂ ಕಾರಣಮುತ್ಥಿತಂ ಚ ಯತ್​ । ವಿನಿವಾರಯಿತುಂ ಭವಾನ್​ ಕ್ಷಮಃಕುರು ತಂ ಕಾಮಮಹೀನವಿಕ್ರಮ ॥ ೨೫ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಷಷ್ಟಿತಮಃ ಸರ್ಗಃ ಉತ್ತರಕಾಂಡಃ 