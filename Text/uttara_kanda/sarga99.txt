ಏಕೋನಶತತಮಃ ಸರ್ಗಃ - ಕೌಸಲ್ಯಾದಿಕಾಲಧರ್ಮಃ ರಜನ್ಯಾಂ ತು ಪ್ರಭಾತಾಯಾಂ ಸಮಾನೀಯಮಹಾಮುನೀನ್​ । ಗೀಯತಾಮವಿಶಂಕಾಭ್ಯಾಂ ರಾಮಃ ಪುತ್ರಾವುವಾಚ ಹ ॥ ೧ ॥ ತತಃ ಸಮುಪವಿಷ್ಟೇಷು ಬ್ರಹ್ಮರ್ಷಿಷುಮಹಾತ್ಮಸು । ಭವಿಷ್ಯದುತ್ತರಂ ಕಾವ್ಯಂ ಜಗತುಸ್ತೌಕುಶೀಲವೌ ॥ ೨ ॥ ಪ್ರವಿಷ್ಟಾಯಾಂ ತು ಸೀತಾಯಾಂ ಭೂತಲಂಸತ್ಯಸಂಪದಾ । ತಸ್ಯಾವಸಾನೇ ಯಜ್ಞಸ್ಯ ರಾಮಃ ಪರಮದುರ್ಮನಾಃ ॥ ೩ ॥ ಅಪಶ್ಯಮಾನೋ ವೈದೇಹೀಂ ಮೇನೇ ಶೂನ್ಯಮಿದಂ ಜಗತ್​ । ಶೋಕೇನ ಪರಮಾಯಸ್ತೋ ನ ಶಾಂತಿಃ ಮನಸಾಗಮತ್​ ॥ ೪ ॥ ವಿಸೃಜ್ಯ ಪಾರ್ಥಿವಾನ್​ಸರ್ವಾನ್ನೃಕ್ಷವಾನರರಾಕ್ಷಸಾನ್​ । ಜನೌಘಂ ವಿಪ್ರಮುಖ್ಯಾನಾಂ ವಿತ್ತಪೂರ್ವಂವಿಸೃಜ್ಯ ಚ ॥ ೫ ॥ ಏವಂ ಸಮಾಪ್ಯ ಯಜ್ಞಂ ತು ವಿಧಿವತ್​ ಸ ತುರಾಘವಃ । ತತೋ ವಿಸೃಜ್ಯ ತಾನ್​ ಸರ್ವಾನ್​ ರಾಮೋರಾಜೀವಲೋಚನಃ ॥ ೬ ॥ ಹೃದಿ ಕೃತ್ವಾ ತದಾ ಸೀತಾಮಯೋಧ್ಯಾಂ ಪ್ರವಿವೇಶ ಹ । ಇಷ್ಟಯಜ್ಞೋ ನರಪತಿಃ ಪುತ್ರದ್ವಯಸಮನ್ವಿತಃ ॥ ನ ಸೀತಾಯಾಃ ಪರಾಂ ಭಾರ್ಯಾಂ ವವ್ರೇ ಸರಘುನಂದನಃ । ಯಜ್ಞ ಯಜ್ಞೇ ಚ ಪತ್ನ್ಯರ್ಥಂ ಜಾನಕೀಕಾಂಚನೀ ಭವತ್​ ॥ ೮ ॥ ದಶ ವರ್ಷಸಹಸ್ರಾಣಿವಾಜಿಮೇಧಾನಥಾಕರೋತ್​ । ವಾಜಪೇಯಾನ್​ ದಶಗುಣಾಂಸ್ತಥಾಬಹುಸುವರ್ಣಕಾನ್​ ॥ ೯ ॥ ಅಗ್ನಿಷ್ಟೋಮಾತಿರಾತ್ರಾಭ್ಯಾಂಗೋಸವೈಶ್ಚ ಮಹಾಧನೈಃ । ಈಜೇ ಕ್ರತುಭಿರನ್ಯೈಶ್ಚ ಸಶ್ರೀಮಾನಾಪ್ತದಕ್ಷಿಣೈಃ ॥ ೧೦ ॥ ಏವಂ ಸ ಕಾಲಃ ಸುಮಹಾನ್​ ರಾಜ್ಯಸ್ಥಸ್ಯ ಮಹಾತ್ಮನಃ । ಧರ್ಮೇ ಪ್ರಯತಮಾನಸ್ಯ ವ್ಯತೀಯಾದ್ರಾಘವಸ್ಯ ತು ॥ ೧೧ ॥ ಅನುರಂಜಂತಿ ರಾಜಾನಮಹನ್ಯಹನಿರಾಘವಮ್ । ಋಕ್ಷವಾನರರಕ್ಷಾಂಸಿ ಸ್ಥಿತಾ ರಾಮಸ್ಯ ಶಾಸನೇ ॥ ೧೨ ॥ ಕಾಲೇ ವರ್ಷತಿ ಪರ್ಜನ್ಯಃ ಸುಭಿಕ್ಷಂ ವಿಮಲಾದಿಶಃ । ಹೃಷ್ಟಪುಷ್ಟಜನಾಕೀರ್ಣಂ ಪುರಂಜನಪದಸ್ತಥಾ ॥ ೧೩ ॥ ನಾಕಾಲೇ ಮ್ರಿಯತೇ ಕಶ್ಚಿನ್ನ ವ್ಯಾಧಿಃ ಪ್ರಾಣಿನಾಂ ತಥಾ । ನಾನರ್ಥೋ ವಿದ್ಯತೇ ಕಶ್ಚಿದ್ರಾಮೇ ರಾಜ್ಯಂಪ್ರಶಾಸತಿ ॥ ೧೪ ॥ ಅಥ ದೀರ್ಘಸ್ಯ ಕಾಲಸ್ಯ ರಾಮಮಾತಾಯಶಸ್ವಿನಿ । ಪುತ್ರಪೌತ್ರೈಃ ಪರಿವೃತಾಕಾಲಧರ್ಮಮುಪಾಗಮತ್​ ॥ ೧೫ ॥ ಅನ್ವಿಯಾಯ ಸುಮಿತ್ರಾ ಚ ಕೈಕೇಯೀ ಚಯಶಸ್ವಿನೀ । ಧರ್ಮಂ ಕೃತ್ವಾ ಬಹುವಿಧಂ ತ್ರಿದಿವೇಪರ್ಯವಸ್ಥಿತಾ ॥ ೧೬ ॥ ಸರ್ವಾಃ ಪ್ರಮುದಿತಾಃ ಸ್ವರ್ಗೇ ರಾಜ್ಞಾ ದಶರಥೇನ ಚ । ಸಮಾಗತಾ ಮಹಾಭಾಗಾಃ ಸರ್ವಧರ್ಮಂ ಚಲೇಭಿರೇ ॥ ೧೭ ॥ ತಾಸಾಂ ರಾಮೋ ಮಹಾದಾನಂ ಕಾಲೇ ಕಾಲೇಪ್ರಯಚ್ಛತಿ । ವಾತೄಣಾಮವಿಶೇಷೇಣ ಬ್ರಾಹ್ಮಣೇಷುತಪಸ್ವಿಷು ॥ ೧೮ ॥ ಪಿತ್ರ್ಯಾಣಿ ಬ್ರಹ್ಮರತ್ನಾನಿ ಯಜ್ಞಾನ್​ಪರಮದುಸ್ತರಾನ್​ । ಚಕಾರ ರಾಮೋ ಧರ್ಮಾತ್ಮಾ ಪಿತೄನ್​ಪರಮದುಸ್ತರಾನ್​ ॥ ೧೯ ॥ ಏವಂ ವರ್ಷಸಹಸ್ರಾಣಿ ಬಹೂನ್ಯಥಯಯುಃ ಸುಖಮ್ । ಯಜ್ಞೈರ್ಬಹುವಿಧಂ ಧರ್ಮಂವರ್ಧಯಾನಸ್ಯ ಸರ್ವದಾ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಶತತಮಃ ಸರ್ಗಃ ಉತ್ತರಕಾಂಡಃ 