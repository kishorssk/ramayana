ಏಕಚತ್ವಾರಿಂಶಃ ಸರ್ಗಃ - ಪುಷ್ಪಕಪುನರಭ್ಯನುಜ್ಞಾ ವಿಸೃಜ್ಯ ಚಮಾಹಾಬಾಹುರ್ಋಕ್ಷವಾನರರಾಕ್ಷಸಾನ್​ । ಭ್ರಾತೄಭಿಃ ಸಹಿತೋ ರಾಮಃ ಪ್ರಮುಮೋದ ಸುಖಂ ಸುಖೀ ॥ ಅಥಾಪರಾಹ್ಣಸಮಯೇ ಭ್ರಾತೃಭಿಃ ಸಹರಾಘವಃ । ಶುಶ್ರಾವ ಮಧುರಾಂ ವಾಣೀಮಂತರಿಕ್ಷಾತ್​ಪ್ರಭಾಷಿತಾಮ್ ॥ ೨ ॥ ಸೌಮ್ಯ ರಾಮ ನಿರೀಕ್ಷಸ್ವ ಸೌಮ್ಯೇನವದನೇನ ಮಾಮ್ । ಕುಬೇರಭವನಾತ್​ ಪ್ರಾಪ್ತಂ ವಿದ್ಧಿ ಮಾಂಪುಷ್ಪಕಂ ಪ್ರಭೋ ॥ ೩ ॥ ತವ ಶಾಸನಮಾಜ್ಞಯ ಗತೋಽಸ್ಮಿ ಧನದಂ ಪ್ರತಿ । ಉಪಸ್ಥಾತುಂ ನರಶ್ರೇಷ್ಠ ರಾವಣಂರಾಕ್ಷಸೇಶ್ವರಮ್ ॥ ೪ ॥ ಮಮಾಪಿ ಪರಮಾ ಪ್ರೀತಿರ್ಹತೇ ತಸ್ಮಿನ್​ದುರಾತ್ಮಾನಿ । ರಾವಣೇ ಸಗಣೇ ಚೈವ ಸಪುತ್ರೇಸಹಬಾಂದವೇ ॥ ೫ ॥ ಸ ತ್ವಂ ರಾಮೇಣ ಲಂಕಾಯಾಂ ನಿರ್ಜಿತಃ ಪರಮಾತ್ಮನಾ । ವರ ಸೌಮ್ಯ ತಮೇವತ್ವಮಹಮಾಜ್ಞಾಪಯಾಮಿ ತೇ ॥ ೬ ॥ ಪರಮೋ ಹ್ಯೇಷ ಮೇ ಕಾಮೋ ಯತ್ತಂರಾಘವನಂದನಮ್ । ವಹೇರ್ಲೋಕಸ್ಯ ಸಂಯಾನಂ ಗಚ್ಛಸ್ವವಿಗತಜ್ವರಃ ॥ ೭ ॥ ಸೋಽಹಂ ಶಾಸನಮಾಜ್ಞಾಯ ಧನದಸ್ಯಮಹಾತ್ಮನಃ । ತ್ವತ್ಸಕಾಶಮನುಪ್ರಾಪ್ತೋ ನಿರ್ವಿಶಂಕಃ ಪ್ರತೀಚ್ಛ ಮಾಮ್ ॥ ೮ ॥ ಅಧೃಷ್ಯಃ ಸರ್ವಭೂತಾನಾಂ ಸರ್ವೇಷಾಂಧನದಾಜ್ಞಯಾ । ಚರಾಮ್ಯಹಂ ಪ್ರಭಾವೇಣ ತವಾಜ್ಞಾಂಪರಿಪಾಲಯನ್​ ॥ ೯ ॥ ಏವಮುಕ್ತಸ್ತದಾ ರಾಮಃ ಪುಷ್ಪಕೇಣಮಹಾಬಲಃ । ಉವಾಚ ಪುಷ್ಪಕಂ ದೃಷ್ಟ್ವಾ ವಿಮಾನಂಪುನರಾಗತಮ್ ॥ ೧೦ ॥ ಯದ್ಯೇವಂ ಸ್ವಾಗತಂ ತೇಽಸ್ತು ವಿಮಾನವರ ಪುಷ್ಪಕ । ಅನುಕೂಲ್ಯಾದ್ಧನೇಶಸ್ಯ ವೃತ್ತದೋಷೋ ನ ನೋ ಭವೇತ್​ ॥ ೧೧ ॥ ಲಾಜೈಶ್ಚೈವ ತಥಾ ಪುಷ್ಪೈರ್ಧೂಪೈಶ್ಚೈವ ಸುಗಂಧಿಭಿಃ । ಪೂಜಯಿತ್ವಾ ಮಹಾಬಾಹೂ ರಾಘವಃ ಪುಷ್ಪಕಂ ತದಾ ॥ ೧೨ ॥ ಗಮ್ಯತಾಮಿತಿ ಚೋವಾಚ ಆಗಚ್ಛ ತ್ವಂ ಸ್ಮರೇ ಯದಾ । ಸಿದ್ಧಾನಾಂ ಚ ಗತೌ ಸೌಮ್ಯ ಮಾ ವಿಷಾದೇನಯೋಜಯ ॥ ೧೩ ॥ ಪ್ರತಿಘಾತಶ್ಚ ತೇ ಮಾ ಭೂದ್ಯಥೇಷ್ಟಂಗಚ್ಛತೋ ದಿಶಃ । ಏವಮಸ್ತ್ವಿತಿ ರಾಮೇಣ ಪೂಜಯಿತ್ವಾವಿಸರ್ಜಿತಮ್ ॥ ೧೪ ॥ ಅಭಿಪ್ರೇತಾಂ ದಿಶಂ ತಸ್ಮಾತ್​ ಪ್ರಾಯಾತ್ತತ್​ಪುಷ್ಪಕಂ ತದಾ । ಏವಮಂತರ್ಹಿತೇ ತಸ್ಮಿನ್​ ಪುಷ್ಪಕೇಸುಕೃತಾತ್ಮನಿ ॥ ೧೫ ॥ ಭರತಃ ಪ್ರಾಂಜಲಿರ್ವಾಕ್ಯಮುವಾಚರಘುನಂದನಮ್ । ವಿಭುಧಾತ್ಮನಿ ದೃಶ್ಯಂತೇ ತ್ವಯಿ ವೀರಪ್ರಶಾಸತಿ ॥ ೧೬ ॥ ಅಮಾನುಷಾಂ ಸತ್ತ್ವಾನಾಂ ವ್ಯಾಹೃತಾನಿಮುಹುರ್ಮುಹುಃ । ಅನಾಮಯಶ್ಚ ಸತ್ತ್ವಾನಾಂ ಸಾಗ್ರೋಮಾಸೋ ಗತೋ ಹ್ಯಯಮ್ ॥ ೧೭ ॥ ಜೀರ್ಣಾನಾಮಪಿ ಸತ್ತ್ವಾನಾಂಮೃತ್ಯುರ್ನಾಯಾತಿ ರಾಘವ । ಆರೋಗಪ್ರಸವಾ ನಾರ್ಯೋವಪುಷ್ಮಂತೋ ಹಿ ಮಾನವಾಃ ॥ ೧೮ ॥ ಹರ್ಷಶ್ಚಾಭ್ಯಧಿಕೋ ರಾಜನ್​ ಜನಸ್ಯ ಪುರವಾಸಿನಃ । ಕಾಲೇ ವರ್ಷತಿ ಪರ್ಜನ್ಯಃ ಪಾತಯನ್ನಮೃತಂ ಪಯಃ ॥ ೧೯ ॥ ವಾತಾಶ್ಚಾಪಿ ಪ್ರವಾಂತ್ಯೇತೇಸ್ಪರ್ಶಯುಕ್ತಾಃ ಸುಖಾಃ ಶಿವಾಃ । ಈದೃಶೋ ನಶ್ಚಿರಂ ರಾಜಾ ಭವೇದಿತಿನರೇಶ್ವರ ॥ ೨೦ ॥ ಕಥಯಂತಿ ಪುರೇ ರಾಜನ್​ಪೌರಜಾನಪದಾಸ್ತಥಾ । ಏತಾ ವಾಚಃ ಸುಮಧುರಾ ಭರತೇನಸಮೀರಿತಾಃ ॥ ೨೧ ಶ್ರುತ್ವಾ ರಾಮೋ ಮುದಾ ಯುಕ್ತೋಬಭೂವ ನೃಪಸತ್ತಮಃ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 