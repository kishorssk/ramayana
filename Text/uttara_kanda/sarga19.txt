ಏಕೋನವಿಂಶಃ ಸರ್ಗಃ - ಅನರಣ್ಯಶಾಪಃ ಅಥ ಜಿತ್ವಾ ಮರುತ್ತಂ ಸ ಪ್ರಯಯೌರಾಕ್ಷಸಾಧಿಪಃ । ನಗರಾಣಿ ನರೇಂದ್ರಾಣಾಂ ಯುದ್ಧಕಾಂಕ್ಷೀದಶಾನನಃ ॥ ೧ ॥ ಸಮಾಸಾದ್ಯ ತು ರಾಜೇಂದ್ರಾನ್​ಮಹೇಂದ್ರವರುಣೋಪಮಾನ್​ । ಅಬ್ರವೀದ್ರಾಕ್ಷಸೇಂದ್ರಸ್ತು ಯುದ್ಧಂಮೇ ದೀಯತಾಮಿತಿ ॥ ೨ ॥ ನಿರ್ಜಿತಾಃ ಸ್ಮೇತಿ ವಾ ಬ್ರೂತ ಏಷ ಮೇ ಹಿ ಸುನಿಶ್ಚಯಃ । ಅನ್ಯಥಾ ಕುರ್ವತಾಮೇವಂ ಮೋಕ್ಷೋ ನೈವೋಪಪದ್ಯತೇ ॥ ೩ ॥ ತತಸ್ತ್ವಭೀರವಃ ಪ್ರಾಜ್ಞಾಃ ಪಾರ್ಥಿನಾಧರ್ಮನಿಶ್ಚಯಾಃ । ಮಂತ್ರಯಿತ್ವಾ ತತೋಽನ್ಯೋನ್ಯಂ ರಾಜಾನಃ ಸುಮಹಾಬಲಾಃ ॥ ೪ ॥ ನಿರ್ಜಿತಾಃ ಸ್ಮೇತ್ಯಭಾಷಂ ಜ್ಞಾತ್ವಾ ವರಬಲಂರಿಪೋಃ । ದುಷ್ಯಂತಃ ಸುರಥೋ ಗಾಧಿರ್ಗಯೋರಾಜಾ ಪುರೂರವಾಃ ॥ ೫ ॥ ಏತೇ ಸರ್ವೇಽಬ್ರುವಂಸ್ತಾತ ನಿರ್ಜಿತಾಃ ಸ್ಮೇತಿ ಪಾರ್ಥಿವಾಃ ।ಅಥಾಯೋಧ್ಯಾಂ ಸಮಾಸಾದ್ಯ ರಾವಣೋರಾಕ್ಷಸಾಧಿಪಃ ॥ ೬ ಸುಗುಪ್ತಾಮನರಣ್ಯೇನಶಕ್ರೇಣೇವಾಮರಾವತೀಮ್ । ಸ ತಂ ಪುರುಷಶಾರ್ದೂಲಂಪುರಂದರಸಮಂ ಬಲೇ ॥ ೭ ॥ ಪ್ರಾಹ ರಾಜಾನಮಾಸಾದ್ಯ ಯುದ್ಧಂ ದೇಹೀತಿರಾವಣಃ । ನಿರ್ಜಿತೋಽಸ್ಮೀತಿ ವಾ ಬ್ರೂಹಿ ತ್ವಮೇವಂ ಮಮಶಾಸನಮ್ ॥ ೮ ॥ ಅಯೋಧ್ಯಾಧಿಪತಿಸ್ತಸ್ಯ ಶ್ರುತ್ವಾಪಾಪಾತ್ಮನೋ ವಚಃ । ಅನರಣ್ಯಸ್ತು ಸಂಕ್ರುದ್ಧೋರಾಕ್ಷಸೇಂದ್ರಮಥಾಬ್ರವೀತ್​ ॥ ೯ ॥ ದೀಯತೇ ದ್ವಂದ್ವಯುದ್ಧಂ ತೇ ರಾಕ್ಷಸಾಧಿಪತೇ ಮಯಾ । ಸಂತಿಷ್ಠ ಕ್ಷಿಪ್ರಮಾಯತ್ತೋ ಭವಚೈವಂ ಭವಾಮ್ಯಹಮ್ ॥ ೧೦ ॥ ಅಥ ಪೂರ್ವಂ ಶ್ರುತಾರ್ಧೇನ ನಿರ್ಜಿತಂಸುಮಹದ್ಬಲಮ್ । ನಿಷ್ಕ್ರಾಮತ್ತನ್ನರೇಂದ್ರಸ್ಯ ಬಲಂರಕ್ಷೋವಧೋದ್ಯತಮ್ ॥ ೧೧ ॥ ನಾಗಾನಾಂ ದಶಸಾಹಸ್ರಂ ವಾಜಿನಾಂ ನಿಯುತಂತಥಾ । ರಥಾನಾಂ ಬಹುಸಾಹಸ್ರಂ ಪತ್ತೀನಾಂ ಚನರೋತ್ತಮ ॥ ೧೨ ॥ ಮಹೀಂ ಸಂಛಾದ್ಯ ನಿಷ್ಕ್ರಾಂತಂ ಸಪದಾತಿರಥಂರಣೇ । ತತಃ ಪ್ರವೃತ್ತಂ ಸುಮಹದ್ಯುದ್ಧಂಯುದ್ಧವಿಶಾರದ ॥ ೧೩ ॥ ಅನರಣ್ಯಸ್ಯ ನೃಪತೇ ರಾಕ್ಷಸೇಂದ್ರಸ್ಯ ಚಾದ್ಭುತಮ್ । ತದ್ರವಾಣಬಲಂ ಪ್ರಾಪ್ಯ ಬಲಂ ತಸ್ಯ ಮಹೀಪತೇಃ ॥ ೧೪ ॥ ಪ್ರಾಣಶ್ಯತ ತದಾ ಸರ್ವಂ ಹವ್ಯಂಹುತಮಿವಾನಲೇ । ಯುದ್ಧ್ವಾ ಚ ಸುಚಿರಂ ಕಾಲಂ ಕೃತ್ವಾವಿಕ್ರಮಮುತ್ತಮಮ್ ॥ ೧೫ ॥ ಪ್ರಜ್ವಲಂತಂ ಸಮಾಸಾದ್ಯ ಕ್ಷಿಪ್ರಮೇವಾವಶೇಷಿತಮ್ । ಪ್ರಾವಿಶತ್​ ಸಂಕುಲಂ ತತ್ರ ಶಲಭಾ ಇವಪಾವಕಮ್ ॥ ೧೬ ॥ ನಶ್ಯತಿ ಸ್ಮ ಬಲಂ ತತ್ರ ಹವ್ಯಂಹುತಮಿವಾನಲೇ । ಸೋಽಪಶ್ಯತ್ತನ್ನರೇಂದ್ರಸ್ತು ನಶ್ಯಮಾನಂ ಮಹಾಬಲಮ್ ॥ ೧೭ ॥ ಮಹಾರ್ಣವಂ ಸಮಾಸಾದ್ಯ ವನಾಪಗಶತಂಯಥಾ । ತತಃ ಶಕ್ರಧನುಃ ಪ್ರಖ್ಯಂ ಧನಿರ್ವಿಸ್ಫಾರಯನ್​ ಸ್ವಯಮ್ ॥ ೧೮ ॥ ಆಸಸಾದ ನರೇಂದ್ರಸ್ತ್ವಂ ರಾವಣಂಕ್ರೋಧಮೂರ್ಛಿತಃ । ಅನರಣ್ಯೇನ ತೇಽಮಾತ್ಯಾ ಮಾರೀಚಶುಕಸಾರಣಾಃ ॥ ೧೯ ಪ್ರಹಸ್ತಸಹಿತಾ ಭಗ್ನಾ ವ್ಯದ್ರವಂತಮೃಗಾ ಇವ । ತತೋ ಬಾಣಶತಾನ್ಯಷ್ಟೌ ಪಾತಯಾಮಾಸಮೂರ್ಧನಿ ॥ ೨೦ ॥ ತಸ್ಯ ರಾಕ್ಷಸರಾಜಸ್ಯ ಇಕ್ಷ್ವಾಕುಕುಲನಂದನಃ । ತಸ್ಯ ಬಾಣಾಃ ಪತಂತಸ್ತೇ ಚಕ್ರಿರೇ ನಕ್ಷತಿಂ ಕ್ವಚಿತ್​ ॥ ೨೧ ॥ ವಾರಿಧಾರಾ ಇವಾಭ್ರೇಭ್ಯಃ ಪತಂತ್ಯೋಗಿರಿಮೂರ್ಧನಿ । ತತೋ ರಾಕ್ಷಸರಾಜೇನ ಕ್ರುದ್ಧೇನನೃಪತಿಸ್ತದಾ ॥ ೨೨ ॥ ತಲೇನಾಭಿಹತೋ ಮೂರ್ಧ್ನಿ ಸರಥಾನ್ನಿಪಪಾತ ಹ । ಸ ರಾಜಾ ಪತಿತೋ ಭೂಮೌ ವಿಹ್ವಲಾಂಗಃ ಪ್ರವೇಪಿತಃ ॥ ೨೩ ॥ ವಜ್ರದಗ್ನ ಇವಾರಣ್ಯೇ ಸಾಲೋ ನಿಪತಿತೋಯಥಾ । ತಂ ಪ್ರಹಸ್ಯಾಬ್ರವೀದ್ರಕ್ಷ ಇಕ್ಷ್ವಾಕುಂಪೃಥಿವೀಪತಿಮ್ ॥ ೨೪ ॥ ಕಿಮಿದಾನೀಂ ಫಲಂ ಪ್ರಾಪ್ತಂ ತ್ವಯಾ ಮಾಂಪ್ರತಿಯುಧ್ಯತಾ । ತ್ರೈಲೋಕ್ಯೇ ನಾಸ್ತಿಯೋ ದ್ವಂದ್ವಂ ಮಮ ದದ್ಯಾನ್ನರಾಧಿಪ ॥ ೨೫ ॥ ಶಂಕೇ ಪ್ರಸಕ್ತೋ ಭೋಗೇಷು ನಶೃಣೋಪಿ ಬಲಂ ಮಮ । ತಸ್ಯೈವಂ ಬ್ರುವತೋ ರಾಜಾಮಂದಾಸುರ್ವಾಕ್ಯಮಬ್ರವೀತ್​ ॥ ೨೬ ॥ ಕಿಂ ಶಕ್ಯಮಿಹ ಕರ್ತುಂ ವೈ ಕಾಲೋ ಹಿದುರತಿಕ್ರಮಃ । ನ ಹ್ಯಹಂ ನಿರ್ಜಿತೋ ರಕ್ಷಸ್ತ್ವಯಾಚಾತ್ಮಪ್ರಶಂಸಿನಾ ॥ ೨೭ ॥ ಕಾಲೇನೈವ ವಿಪನ್ನೋಽಹಂ ಹೇತುಭೂತಸ್ತು ಮೇ ಭವಾನ್​ । ಕಿಂ ತ್ವಿದಾನೀಂ ಮಯಾ ಶಕ್ಯಂ ಕರ್ತುಂಪ್ರಾಣಪರಿಕ್ಷಯೇ ॥ ೨೮ ॥ ನ ಹ್ಯಹಂ ವಿಮುಖೋ ರಕ್ಷೋಯುಧ್ಯಮಾನಸ್ತ್ವಯಾ ಹತಃ । ಇಕ್ಷ್ವಾಕುಪರಿಭಾವಿತ್ವಾದ್ವಚೋ ವಕ್ಷ್ಯಾಮಿರಾಕ್ಷಸ ॥ ೨೯ ॥ ಯದಿ ದತ್ತಂ ಯದಿ ಹುತಂ ಯದಿ ಮೇ ಸುಕೃತಂ ತಪಃ । ಯದಿ ಗುಪ್ತಾಃ ಪ್ರಜಾಃ ಸಮ್ಯಕ್​ ತದಾಸತ್ಯಂ ವಚೋಽಸ್ತು ಮೇ ॥ ೩೦ ॥ ಉತ್ಪತ್ಸ್ಯತೇ ಕುಲೇ ಹ್ಯಸ್ಮಿನ್ನಿಕ್ಷ್ವಾಕೂಣಾಂ ಮಹಾತ್ಮನಾಮ್ । ರಾಮೋ ದಾಶರಥಿರ್ನಾಮ ಯಸ್ತೇ ಪ್ರಾಣಾನ್​ಹರಿಷ್ಯತಿ ॥ ೩೧ ॥ ತತೋ ಜಲಧರೋದಗ್ರಸ್ತಾಡಿತೋದೇವದುಂದುಭಿಃ । ತಸ್ಮಿನ್ನುದಾಹೃತೇ ಶಾಪೇ ಪುಷ್ಪವೃಷ್ಟಿಶ್ಚಖಾಚ್ಚ್ಯುತಾ ॥ ೩೨ ॥ ತತಃ ಸ ರಾಜಾ ರಾಜೇಂದ್ರ ಗತಃ ಸ್ಥಾನಂತ್ರಿವಿಷ್ಟಪಮ್ । ಸ್ವರ್ಗತೇ ಚ ನೃಪೇ ತಸ್ಮಿನ್​ ರಾಕ್ಷಸಃ ಸೋಽಪಸರ್ಪತ ॥ ೩೩ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನವಿಂಶಃ ಸರ್ಗಃ ಉತ್ತರಕಾಂಡಃ 