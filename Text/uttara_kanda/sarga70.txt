ಸಪ್ತತಿತಮಃ ಸರ್ಗಃ - ಮಧುಪುರೀನಿವೇಶಃ ಹತೇ ತು ಲವಣೇ ದೇವಾಃ ಸೇಂದ್ರಾಃ ಸಾಗ್ನಿಪುರೋಗಮಾಃ । ಊಚುಃ ಸುಮಧುರಾಂ ವಾಣೀಂಶತ್ರುಘ್ನಂ ಶತ್ರುತಾಪನಮ್ ॥ ೧ ॥ ದಿಷ್ಟ್ಯಾ ತೇ ವಿಜಯೋ ವತ್ಸ ದಿಷ್ಟ್ಯಾ ಲವಣರಾಕ್ಷಃ । ಹತಃ ಪುರುಷಶಾರ್ದೂಲ ವರಂ ವರಯಸುವ್ರತ ॥ ೨ ॥ ವರದಾಸ್ತು ಮಹಬಾಹೋ ಸರ್ವ ಏವಸಮಾಗತಾಃ । ವಿಜಯಾಕಾಂಕ್ಷಿಣಸ್ತುಭ್ಯಮಮೋಘಂದರ್ಶನಂ ಹಿ ನಃ ॥ ೩ ॥ ದೇವಾನಾಂ ಭಾಷಿತಂ ಶ್ರುತ್ವಾ ಶೂರೋಮೂರ್ಧ್ನಿ ಕೃತಾಂಜಲಿಃ । ಪ್ರತ್ಯುವಾಚ ಮಹಾಬಾಹುಃ ಶತ್ರುಘ್ನಃ ಪ್ರಯಾತಾತ್ಮವಾನ್​ ॥ ೪ ॥ ಇಯಂ ಮಧುಪುರೀ ರಮ್ಯಾ ಮಧುರಾದೇವನಿರ್ಮಿತಾ । ನಿವೇಶಂ ಪ್ರಾಪ್ನುಯಾಚ್ಛೀಘ್ರಮೇಷಮೇಽಸ್ತು ವರಃ ಪರಃ ॥ ೫ ॥ ತ ದೇವಾಃ ಪ್ರೀತಮನಸೋ ಬಾಢಮಿತ್ಯೇವರಾಘವಮ್ । ಭವಿಷ್ಯತಿ ಪುರೀ ರಮ್ಯಾ ಶೂರಸೇನಾ ನಸಂಶಯಃ ॥ ೬ ॥ ತೇ ತಥೋಕ್ತ್ವಾ ಮಹಾತ್ಮಾನೋ ದಿವಮಾರುರುಹುಸ್ತದಾ । ಶತ್ರುಘ್ನೋಽಪಿ ಮಹಾತೇಜಾಸ್ತಾಂ ಸೇನಾಂಸಮುಪಾನಯತ್​ ॥ ೭ ॥ ಸಾ ಸೇನಾ ಶೀಘ್ರಾಮಾಗಚ್ಛಚ್ಛ್ರುತ್ವಾಶತ್ರುಘ್ನಶಾಸನಮ್ । ನಿವೇಶನಂ ಚ ಶತ್ರುಘ್ನಃ ಶ್ರವಣೇನ ಸಮಾರಭತ್​ ॥ ೮ ॥ ಸಾ ಪುರಾ ದಿವ್ಯಸಂಕಾಶಾ ವರ್ಷೇದ್ವಾದಶಮೇ ಶುಭೇ । ನಿವಿಷ್ಟಾ ಶೂರಸೇನಾನಾಂವಿಷಯಶ್ಚಾಕುತೋಭಯಃ ॥ ೯ ॥ ಕ್ಷೇತ್ರಾಣಿ ಸಸ್ಯಯುಕ್ತಾನಿ ಕಾಲೇ ವರ್ಷತಿವಾಸವಃ । ಅರೋಗವೀರಪುರುಷಾಶತ್ರುಘ್ನಭುಜಪಾಲಿತಾ ॥ ೧೦ ಅರ್ಧಚಂದ್ರಪ್ರತೀಕಾಶಾ ಯಮುನಾತೀರಶೋಭಿತಾ । ಶೋಭಿತಾ ಗೃಹಮುಖ್ಯೈಶ್ಚ ಚತ್ವರಾಪಣವೀಥಿಕೈಃ ॥ ೧೧ ॥ ಚಾತುವರ್ಣ್ಯಸಮಾಯುಕ್ತಾ ನಾನಾವಾಣಿಜ್ಯಶೋಭಿತಾ । ಯಚ್ಚ ತೇನ ಪುರಾ ಶುಭ್ರಂ ಲವಣೇನಕೃತಂ ಮಹತ್​ ॥ ೧೨ ॥ ತಚ್ಛೋಭಯತಿ ಶತ್ರುಘ್ನೋ ನಾನಾವರ್ಣೋಪಶೋಭಿತಮ್ । ಆರಾಮೈಶ್ಚ ವಿಹಾರೈಶ್ಚ ಶೋಭಮಾನಾಂಸಮಂತತಃ ॥ ೧೩ ॥ ಶೋಭಿತಾಂ ಶೋಭನೀಯೈಶ ತಥಾನ್ಯೈರ್ದೇವಮಾನುಷೈಃ । ತಾಂ ಪುರೀಂ ದಿವ್ಯಸಂಕಾಶಾಂನಾನಾಪಣ್ಯೋಪಶೋಭಿತಾಮ್ ॥ ೧೪ ॥ ನಾನಾದೇಶಾಗತೈಶ್ಚಾಪಿವಣಿಗ್ಭಿರುಪಶೋಭಿತಾಮ್ । ತಾಂ ಸಮೃದ್ಧಾಂ ಸಮೃದ್ಧಾರ್ಥಃ ಶತ್ರುಘ್ನೋ ಭರತಾನುಜಃ ॥ ೧೫ ॥ ನಿರೀಕ್ಷ್ಯ ಪರಮಪ್ರೀತಃ ಪರಂಹರ್ಷಮುಪಾಗಮತ್​ । ತಸ್ಯ ಬುದ್ಧಿಃ ಸಮುತ್ಪನ್ನಾ ನಿವೇಶ್ಯ ಮಧುರಾಂ ಪುರೀಮ್ ॥ ೧೬ ॥ ರಾಮಪಾದೌ ನಿರೀಕ್ಷೇಽಹಂ ವರ್ಷೇ ದ್ವಾದಶಆಗತೇ ॥ ತತಃ ಸ ತಾಮಮರಪುರೋಪಮಾಂಪುರೀಂ ನಿವೇಶ್ಯ ವೈ ವಿವಿಧಜನಾಭಿಸಂವೃತಾಮ್ । ನರಾಧಿಪೋ ರಘುಪತಿಪಾದದರ್ಶನೇದದೇ ಮತಿಂ ರಘುಕುಲವಂಶವರ್ಧನಃ ॥೧೭ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತತಿತಮಃ ಸರ್ಗಃ ಉತ್ತರಕಾಂಡಃ 