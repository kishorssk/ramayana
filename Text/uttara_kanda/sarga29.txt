ಏಕೋನತ್ರಿಂಶಃ ಸರ್ಗಃ - ವಾಸವಗ್ರಹಣಮ್ ತತಸ್ತಮಸಿ ಸಂಜಾತೇ ಸರ್ವೇ ತೇದೇವರಾಕ್ಷಸಾಃ । ಅಯುಧ್ಯಂತ ಬಲೋನ್ಮತ್ತಾಃ ಸೂದಯಂತಃ ಪರಸ್ಪರಮ್ ॥ ತತಸ್ತು ದೇವಸೈನ್ಯೇನ ರಾಕ್ಷಸಾನಾಂಬೃಹದ್ಬಲಮ್ । ದಶಾಂಶಂ ಸ್ಥಾಪಿತಂ ಯುದ್ಧೇ ಶೇಷಂಯಮಕ್ಷಯಮ್ ॥ ೨ ॥ ತಸ್ಮಿಂಸ್ತು ತಾಮಸೇ ಯುದ್ಧೇ ಸರ್ವೇ ತೇದೇವರಾಕ್ಷಸಾಃ । ಅನ್ಯೋನ್ಯಂ ನಾಭ್ಯಜಾನಂತ ಯುಧ್ಯಮಾನಾಃ ಪರಸ್ಪರಮ್ ॥ ೩ ॥ ಇಂದ್ರಶ್ಚ ರಾವಣಶ್ಚೈವ ರಾವಣಿಶ್ಚಮಹಾಬಲಃ । ತಸ್ಮಿಂಸ್ತಮೋಜಾಲವೃತೇಮೋಹಮೀಯುರ್ನ ತೇ ತ್ರಯಃ ॥ ೪ ॥ ಸ ತು ದೃಷ್ಟ್ವಾ ಬಲಂ ಸರ್ವಂ ನಿಹತಂರಾವಣಂ ಕ್ಷಣಾತ್​ । ಕ್ರೋಧಮಭ್ಯಾಗಮತ್ತೀವ್ರಂ ಮಹಾನಾದಂ ಚ ಮುಕ್ತವಾನ್​ ॥ ಕ್ರೋಧಾತ್​ ಸೂತಂ ಚ ದುರ್ಧರ್ಷಃ ಸ್ಯಂದನಸ್ಥಮುವಾಚ ಹ । ಪರಸೈನ್ಯಸ್ಯ ವಧ್ಯೇನ ಯಾವದಂತೋನಯಸ್ವ ಮಾಮ್ ॥ ೬ ॥ ಅದ್ವೈತಾಂಸ್ತ್ರಿದಶಾನ್​ ಸರ್ವಾನ್​ ವಿಕ್ರಮೈಃ ಸಮರೇ ಸ್ವಯಮ್ । ನಾನಾಶಸ್ತ್ರೆರ್ೈಮಹಾಘೋತೈರ್ನಯಾಮಿಯಮಸಾದನಮ್ ॥ ೭ ॥ ಅಹಮಿಂದ್ರಂ ವಧಿಷ್ಯಾಮಿ ಧನದಂ ವರುಣಂಯಮಮ್ । ತ್ರಿದಶಾನ್​ ವಿನಿಹತ್ಯಾಥ ಸ್ವಯಂಸ್ಥಾಸ್ಯಾಮ್ಯಥೋಪರಿ ॥ ೮ ॥ ವಿಷಾದೋ ನ ಚ ಕರ್ತವ್ಯಃ ಶೀಘ್ರಂವಾಹಯ ಮೇ ರಥಮ್ । ದ್ವಿಃ ಖಲು ತ್ವಾಂ ಬ್ರವೀಮ್ಯದ್ಯ ಯಾವದಂತೋ ನಯಸ್ವ ಮಾಮ್ ॥ ಅಯಂ ಸ ನಂದನೋದ್ದೇಶೋ ಯತ್ರವರ್ತಾಮಹೇ ವಯಮ್ । ನಯ ಮಾಮದ್ಯ ತತ್ರ ತ್ವಮುದಯೋ ಯತ್ರ ಪರ್ವತಃ ॥ ೧೦ ॥ ತಸ್ಯ ತದ್ವಚನಂ ಶ್ರುತ್ವಾ ತುರಂಗಾನ್​ ಸಮನೋಜವಾನ್​ । ಆದಿದೇಶಾಥ ಶತ್ರೂಣಾಂ ಮಧ್ಯೇನೈವ ಚ ಸಾರಥಿಃ ॥ ೧೧ ॥ ತಸ್ಯ ತಂ ನಿಶ್ಚಯಂ ಜ್ಞಾತ್ವಾ ಶಕ್ರೋದೇವೇಶ್ವರಸ್ತದಾ । ರಥಸ್ಥಃ ಸಮರಸ್ಥಾಂಸ್ತಾನ್​ ದೇವಾನ್​ವಾಕ್ಯಮಥಾಬ್ರವೀತ್​ ॥ ೧೨ ॥ ಸುರಾಃ ಶೃಣುತ ಮದ್ವಾಕ್ಯಂಯತ್ತಾವನ್ಮಮ ರೋಚತೇ । ಜೀವನ್ನೇವ ದಶಗ್ರೀವಃ ಸಾಧು ರಕ್ಷೋನಿಗೃಹ್ಯತಾಮ್ ॥ ೧೩ ॥ ಏಷ ಹ್ಯತಿಬಲಃ ಸೈನ್ಯೇ ರಥೇನ ಪವನೌಜಸಾ । ಗಮಿಷ್ಯತಿ ಪ್ರವೃದ್ಧೋರ್ಮಿಃ ಸಮುದ್ರಇವ ಪರ್ವಣಿ ॥ ೧೪ ॥ ನ ಹ್ಯೇಷ ಹಂತುಂ ಶಕ್ಯೋಽದ್ಯ ವರದಾನಾತ್​ ಸುನಿರ್ಭಯಃ । ತದ್​ಗ್ರಹೀಷ್ಯಾಮಹೇ ರಕ್ಷೋ ಯತ್ತಾ ಭವತ ಸಂಯುಗೇ ॥ ೧೫ ॥ ಯಥಾ ಬಲೌ ನಿರುದ್ಧೇ ಚ ತ್ರೈಲೋಕ್ಯಂಭುಜ್ಯತೇ ಮಯಾ । ಏವಮೇತಸ್ಯ ಪಾಪಸ್ಯ ನಿರೋಧೋಮಮ ರೋಚತೇ ॥ ೧೬ ॥ ತತೋಽನ್ಯಂ ದೇಶಮಾಸ್ಥಾಯ ಶಕ್ರಃ ಸಂತ್ಯಜ್ಯ ರಾವಣಮ್ । ಅಯುಧ್ಯತ ಮಹಾರಾಜರಾಕ್ಷಸಾಂಸ್ತ್ರಾಸಯನ್​ ರಣೇ ॥ ೧೭ ॥ ಉತ್ತರೇಣ ದಶಗ್ರೀವಃ ಪ್ರವಿವೇಶಾನಿವರ್ತಕಃ । ದಕ್ಷಿಣೇನ ತು ಪಾರ್ಶೆ್ವÃನ ಪ್ರವಿವೇಶಶತಕ್ರತುಃ ॥ ೧೮ ॥ ತತಃ ಸ ಯೋಜನಶತಂ ಪ್ರವಿಷ್ಟೋರಾಕ್ಷಸಾಧಿಪಃ । ದೇವತಾನಾಂ ಬಲಂ ಸರ್ವಂಶರವರ್ಷೈರವಾಕಿರತ್​ ॥ ೧೯ ತತಃ ಶಕ್ರೋ ನಿರೀಕ್ಷ್ಯಾಥ ಪ್ರನಷ್ಟಂತು ಸ್ವಕಂ ಬಲಮ್ । ನ್ಯವರ್ತಯದಸಂಭ್ರಾಂತಃ ಸಮಾವೃತ್ಯಃ ದಶಾನನಮ್ ॥ ೨೦ ॥ ಏತಸ್ಮಿನ್ನಂತರೇ ನಾದೋ ಮುಕ್ತೋದಾನವರಾಕ್ಷಸೈಃ । ಹಾ ಹತಾಃ ಸ್ಥ ಇತಿ ಗ್ರಸ್ತಂ ದೃಷ್ಟ್ವಾಶಕ್ರೇಣ ರಾವಣಮ್ ॥ ೨೧ ॥ ತತೋ ರಥಂ ಸಮಾಸ್ಥಾಯ ರಾವಣಿಃಕ್ರೋಧಮೂರ್ಛಿತಃ । ತತ್ಸೈನ್ಯಮತಿಸಂಕ್ರುದ್ಧಃ ಪ್ರವಿವೇಶಸುದಾರುಣಮ್ ॥ ೨೨ ॥ ತಾಂ ಪ್ರವಿಶ್ಯ ಮಹಾಮಾಯಾಂ ಪ್ರಾಪ್ತಾಂ ಗೋಪತಿನಾ ಪುರಾ । ಪ್ರವಿವೇಶ ಸುಸಂರಬ್ಧಸ್ತತ್ಸೈನ್ಯಂಸಮಭಿದ್ರವತ್​ ॥ ೨೩ ॥ ಸ ಸರ್ವಾ ದೇವತಾಸ್ತ್ಯಕ್ತ್ವಾಶಕ್ರಮೇವಾಭ್ಯಧಾವತ । ಮಹೇಂದ್ರಶ್ಚ ಮಹಾತೇಜಾ ನಾಪಶ್ಯಚ್ಚ ಸುತಂ ರಿಪೋಃ ॥ ೨೪ ॥ ವಿಮುಕ್ತ ಕವಚಸ್ತತ್ರವಧ್ಯಮಾನೋಽಪಿ ರಾವಣಿಃ । ತ್ರಿದಶೈಃ ಸುಮಹಾವೀರೈರ್ನ ಚಕಾರ ಚಕಿಂಚನ ॥ ೨೫ ॥ ಸ ಮಾತಲಿಂ ಸಮಾಯಾಂತಂ ತಾಡಯಿತ್ವಾಶರೋತ್ತಮೈಃ । ಮಹೇಂದ್ರಂ ಬಾಣವರ್ಷೇಣ ಭೂಯಏವಾಭ್ಯವಾಕಿರತ್​ ॥ ೨೬ ॥ ತತಸ್ತ್ಯಕ್ತ್ವಾ ರಥಂ ಶಕ್ರೋ ವಿಸಸರ್ಜ ಚ ಸಾರಥಿಮ್ । ಐರಾವತಂ ಸಮಾರುಹ್ಯ ಮೃಗಯಾಮಾಸರಾವಣಿಮ್ ॥ ೨೭ ॥ ಸ ತತ್ರಮಾಯಾಬಲವಾನದೃಶ್ಯೋಽಥಾಂತರಿಕ್ಷಗಃ । ಇಂದ್ರಂ ಮಾಯಾಪರಿಕ್ಷಿಪ್ತಃ ಕೃತ್ವಾಸಂಪ್ರಾದ್ರವಚ್ಛರೈಃ ॥ ೨೮ ॥ ಸ ತಂ ಯಥಾ ಪರಿಶ್ರಾಂತಮಿಂದ್ರಂಜಜ್ಞೇಽಥ ರಾವಣಿಃ । ತದೈನಂ ಮಾಯಯಾ ಬದ್ಧ್ವಾಸ್ವಸೈನ್ಯಮಭಿತೋಽನಯತ್​ ॥ ೨೯ ॥ ತಂ ತು ದೃಷ್ಟ್ವಾ ಬಲಾತ್ತೇನನೀಯಮಾನಂ ಮಹಾರಣಾತ್​ । ಮಹೇಂದ್ರಮಮರಾಃ ಸರ್ವೇ ಕಿಂ ನು ಸ್ಯಾದಿತ್ಯಚಿಂತಯನ್​ ॥ ೩೦ ॥ ದೃಶ್ಯತೇ ನ ಸ ಮಾಯಾವೀ ಶಕ್ರಜಿತ್​ಸಮಿತಿಂಜಯಃ । ವಿದ್ಯಾವಾನಪಿ ಯೇನೇಂದ್ರೋ ಮಾಯಯಾನೀಯತೇ ಬಲಾತ್​ ॥ ೩೧ ॥ ಏತಸ್ಮಿನ್ನಂತರೇ ಕ್ರುದ್ಧಾಃ ಸರ್ವೇಸುರಗಣಾಸ್ತದಾ । ರಾವಣಂ ವಿಮುಖೀಕೃತ್ಯಶರವರ್ಷೈರವಾಕಿರನ್​ ॥ ೩೨ ॥ ರಾವಣಸ್ತು ಸಮಾಸಾದ್ಯ ಆದಿತ್ಯಾಂಶ್ಚವಸೂಂಸ್ತಥಾ । ನ ಶಶಾಕ ಸ ಸಂಗ್ರಾಮೇ ಯೋದ್ಧುಂಶತ್ರುಭಿರರ್ದಿತಃ ॥ ೩೩ ॥ ಸ ತಂ ದೃಷ್ಟ್ವಾ ಪರಿಮ್ಲಾನಂಪ್ರಹಾರೈರ್ಜರ್ಜರೀಕೃತಮ್ । ರಾವಣಿಃ ಪಿತರಂಯುದ್ಧೇಽದರ್ಶನಸ್ಥೋಽಬ್ರವೀದಿದಮ್ ॥ ೩೪ ॥ ಆಗಚ್ಛ ತಾತ ಗಚ್ಛಾಮೋ ರಣಕರ್ಮ ನಿವರ್ತತಾಮ್ । ಜಿತಂ ನೋ ವಿದಿತಂ ತೇಽಸ್ತು ಸ್ವಸ್ಥೋ ಭವಗತಜ್ವರಃ ॥ ೩೫ ॥ ಅಯಂ ಹಿ ಸುರಸೈನ್ಯಸ್ಯತ್ರೈಲೋಕ್ಯಸ್ಯ ಚ ಯಃ ಪ್ರಭುಃ । ಸ ಗೃಹೀತೋ ದೈವಬಲಾದ್ಭಗ್ನದರ್ಪಾಃಸುರಾಃ ಕೃತಾಃ ॥ ೩೬ ॥ ಯಥೇಷ್ಟಂ ಭುಂಕ್ಷ್ವಲೋಕಾಂಸ್ತ್ರೀನ್ನಿಗೃಹ್ಯಾರಾತಿಮೋಜಸಾ । ವೃಥಾ ಕಿಂ ತೇ ಶ್ರಮೇಣೇಹಯುದ್ಧಮದ್ಯ ತು ನಿಷ್ಫಲಮ್ ॥ ೩೭ ॥ ತತಸ್ತೇ ದೈವತಗಣಾ ನಿವೃತ್ತಾ ರಣಕರ್ಮಣಃ । ತಚ್ಛ್ರುತ್ವಾ ರಾವಣೇರ್ವಾಕ್ಯಂ ಸ್ವಸ್ಥಚೇತಾಬಭೂವ ಹ ॥ ೩೮ ॥ ಅಥ ರಣವಿಗತಜ್ವರಃ ಪ್ರಭು ವಿðಜಯಮವಾಪ್ಯ ನಿಶಾಚರಾಧಿಪಃ । ಸ್ವಭವನಮಭಿಮತೋ ಜಗಾಮಹೃಷ್ಟಃ ಸ್ವಸುತಮವಾಪ್ಯ ಚವಾಕ್ಯಮಬ್ರವೀತ್​ ॥ ೩೯ ॥ ಅತಿಬಲಸದೃಶೈಃ ಪರಾಕ್ರಮೈಸ್ತೈರ್ಮಮ ಕುಲಮಾನವಿವರ್ಧನಂ ಕರತಮ್ । ಯದಯಮತುಲ್ಯಬಲಸ್ತ್ವಯಾದ್ಯ ವೈ ತ್ರಿದಶಪತಿಸ್ತ್ರಿದಶಾಶ್ಚ ನಿರ್ಜಿತಾಃ ॥೪೦ ನಯ ರಥಮಧಿರೋಪ್ಯ ವಾಸವಂ ನಗರಮಿತೋ ವ್ರಜ ಸೇನಯಾವೃತಸ್ತ್ವಮ್ । ಅಹಮಪಿ ತವ ಗಚ್ಛತೋ ದ್ರುತಂ ಸಹ ಸಚಿವೈರನುಯಾಮಿಪೃಷ್ಠತಃ ॥ ೪೧ ॥ ಅಥ ಸ ಬಲವೃತಃ ಸವಾಹನ-ಸ್ತ್ರಿದಶಪತಿಂ ಪರಿಗೃಹ್ಯ ರಾವಣಿಃ । ಸ್ವಭವನಮಭಿಗಮ್ಯ ವೀರ್ಯವಾನ್​ಕೃತಸಮರಾನ್​ ವಿಸಸರ್ಜ ರಾಕ್ಷಸಾನ್​ ॥ ೪೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನತ್ರೀಂಶಃ ಸರ್ಗಃ ಉತ್ತರಕಾಂಡಃ 