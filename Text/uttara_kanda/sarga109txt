ನವೋತ್ತರಶತತಮಃ ಸರ್ಗಃ - ಶ್ರೀರಾಮಮಹಾಪ್ರಸ್ಥಾನಮ್ ಪ್ರಭಾತಾಯಾಂ ತು ಶರ್ವರ್ಯಾಂ ಪೃಥುವಕ್ಷಾ ಮಹಾಯಶಾಃ । ರಾಮಃ ಕಮಲಪತ್ರಾಕ್ಷಃ ಪುರೋಧಸಮಥಾಬ್ರವೀತ್​ ॥ ಅಗ್ನಿಹೋತ್ರಂ ವ್ರಜತ್ವಗ್ರೇ ದೀಪ್ಯಮಾನಂ ಸಹದ್ವಿಜೈಃ । ವಾಜಪೇಯಾತಪತ್ರಂ ಚ ಶೋಭಮಾನಂ ಮಹಾಪಥೇ ॥ ೨ ॥ ತತೋ ವಸಿಷ್ಠಸ್ತೇಜಸ್ವೀ ಸರ್ವಂನಿರವಶೇಷತಃ । ಚಕಾರ ವಿಧಿವದ್ಧರ್ಮಂ ಮಾಹಾಪ್ರಾಸ್ಥಾನಿಕಂವಿಧಿಮ್ ॥ ೩ ತತಃ ಸೂಕ್ಷ್ಮಾಂಬರಧರೋಬ್ರಹ್ಮಮಾವರ್ತಯನ್​ ಪರಮ್ । ಕುಶಾನ್​ ಗೃಹೀತ್ವಾ ಪಾಣಿಭ್ಯಾಂ ಪ್ರಸಜ್ಯ ಪ್ರಯಯಾವಥ ॥ ೪ ॥ ಅವ್ಯಾಹರನ್​ ಕ್ವಚಿತ್ಕಿಂಚಿನ್ನಿಶ್ಚೇಷ್ಟೋನಿಃಸುಖಃ ಪಥಿ । ನಿರ್ಜಗಾಮ ಗೃಹಾತ್ತಸ್ಮಾದ್ದೀಪ್ಯಮಾನಇವಾಂಶುಮಾನ್​ ॥ ೫ ॥ ರಾಮಸ್ಯ ದಕ್ಷಿಣೇ ಪಾರ್ಶೆ್ವÃ ಸಪದ್ಮಾ ಶ್ರೀರುಪಸ್ಥಿತಾ । ಸವ್ಯೇ ತು ಹ್ರೀರ್ಮಹಾದೇವೀವ್ಯವಸಾಯಸ್ತಥಾಗ್ರತಃ ॥ ೬ ॥ ಶರಾ ನಾನಾವಿಧಾಶ್ಚಾಪಿಧನುರಾಯತಮುತ್ತಮಮ್ । ತಥಾಯುಧಾನಿ ತೇ ಸರ್ವೇ ಯಯುಃ ಪರುಷವಿಗ್ರಹಾಃ ॥ ೭ ॥ ವೇದಾ ಬ್ರಾಹ್ಮಣರೂಪೇಣ ಗಾಯತ್ರೀಸರ್ವರಕ್ಷಿಣೀ । ಓಂಕಾರೋಽಥ ವಷಟ್​ಕಾರಃ ಸರ್ವೇರಾಮಮನುವ್ರತಾಃ ॥ ೮ ॥ ಋಷಯಶ್ಚ ಮಾಹಾತ್ಮಾನಃ ಸರ್ವ ಏವಮಹೀಸುರಾಃ । ಅನ್ವಗಚ್ಛನ್​ ಮಹಾತ್ಮಾನಂ ಸ್ವರ್ಗದ್ವಾರಮುಪಾವೃತಮ್ ॥ ೯ ॥ ತಂ ಯಾಂತಮನುಗಚ್ಛಂತಿ ಹ್ಯಂತಃಪುರಚರಾಃ ಸ್ತ್ರಿಯಃ । ಸವೃದ್ಧಬಾಲದಾಸೀಕಾಃ ಸವರ್ಷವರಕಿಂಕರಾಃ॥ ೧೦ ॥ ಸಾಂತಃಪುರಶ್ಚ ಭರತಃ ಶತ್ರುಘ್ಸಸಹಿತೋ ಯಯೌ । ರಾಮಂ ಗತಿಮುಪಾಗಮ್ಯ ಸಾಗ್ನಿಹೋತ್ರಮನುವ್ರತಃ ॥ ೧೧ ॥ ತೇ ಚ ಸರ್ವೇ ಮಹಾತ್ಮಾನಃ ಸಾಗ್ನಿಹೋತ್ರಾಃಸಮಾಗತಾಃ । ಸಪುತ್ರದಾರಾಃ ಕಾಕುತ್ಸ್ಥಮನುಜಗ್ಮುರ್ಮಹಾಮತಿಮ್ ॥ ೧೨ ॥ ಮಂತ್ರಣೋ ಭೃತ್ಯವರ್ಗಾಶ್ಚ ಸಪುತ್ರಪಶುಬಾಂಧವಾಃ । ಸರ್ವೇ ಸಹಾನುಗಾ ರಾಮಮನ್ವಗಚ್ಛನ್​ಪ್ರಹೃಷ್ಟವತ್​ ॥ ೧೩ ॥ ತತಃ ಸರ್ವಾ ಪ್ರಕೃತಯೋಹೃಷ್ಟಪುಷ್ಟಜನಾವೃತಃ । ಗಚ್ಛಂತಮನ್ವಗಚ್ಛಂಸ್ತಂ ರಾಘವಂಗುಣರಂಜಿತಾಃ ॥ ೧೪ ॥ ತತಃ ಸಸ್ತ್ರೀಪುಮಾಂಸಸ್ತೇಸಪಕ್ಷಿಪಶುವಾಹನಾಃ । ರಾಘವಸ್ಯಾನುಗಾಃ ಸರ್ವೇ ಹೃಷ್ಟಾ ವಿಗತಕಲ್ಮಷಾಃ ॥ ೧೫ ॥ ಸ್ನಾತಾಃ ಪ್ರಮುದಿತಾಃ ಸರ್ವೇ ಹೃಷ್ಟಾಃ ಪುಷ್ಟಾಶ್ಚ ವಾನರಾಃ । ದೃಢಂ ಕಿಲಕಿಲಾಶಬ್ದೈಃ ಸರ್ವಂರಾಮಮನುವ್ರತಮ್ ॥ ೧೬ ॥ ನ ತತ್ರ ಕಶ್ಚೀದ್ದೀನೋ ವಾ ವ್ರೀಡಿತೋ ವಾಪಿದುಃಖಿತಃ । ಹೃಷ್ಟಂ ಪ್ರಮುದಿತಂ ಸರ್ವಂ ಬಭೂವಪರಮಾದ್ಭುತಮ್ ॥ ೧೭ ॥ ದ್ರಷ್ಟುಕಾಮೋಽಥ ನಿರ್ಯಾಂತಂ ರಾಮಂಜನಪದೋ ಜನಃ । ಯಃ ಪ್ರಾಪ್ತಃ ಸೋಽಪಿ ದೃಷ್ಟೈವಸ್ವರ್ಗಾಯಾನುಗತೋ ಮುದಾ ॥ ೧೮ ॥ ಋಕ್ಷವಾನರರಕ್ಷಾಂಸಿ ಜನಾಶ್ಚ ಪುರವಾಸಿನಃ। ಆಗಚ್ಛನ್​ ಪರಯಾ ಭಕ್ತ್ಯಾ ಪೃಷ್ಠತಃ ಸುಸಮಾಹಿತಾಃ ॥ ೧೯ ॥ ಯಾನಿ ಭೂತಾನಿ ನಗರೇಽಪ್ಯಂತರ್ಧಾನಗತಾನಿ ಚ । ರಾಘವಂ ತಾನ್ಯನುಯಯುಃ ಸ್ವರ್ಗಾಯಸಮುಪಸ್ಥಿತಮ್ ॥ ೨೦ ॥ ಯಾನಿ ಪಶ್ಯಂತಿ ಕಾಕುತ್ಸ್ಥಂ ಸ್ಥಾವರಾಣಿಚರಾಣಿ ಚ । ಸರ್ವಾಣಿ ರಾಮಗಮನೇ ಹ್ಯನುಜಗ್ಮುರ್ಹಿ ತಾನ್ಯಪಿ ॥ ೨೧ ॥ ನೋಚ್ಛ್ವಸತ್ತದಯೋಧ್ಯಾಯಾಂಸುಸೂಕ್ಷ್ಮಮಪಿ ದೃಶ್ಯತೇ । ತಿರ್ಯಗ್ಯೋನಿಗತಾಶ್ಚಾಪಿ ಸರ್ವೇರಾಮಮನುವ್ರತಾಃ ॥ ೨೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ನವೋತ್ತರಶತತಮಃ ಸರ್ಗಃ ಉತ್ತರಕಾಂಡಃ 