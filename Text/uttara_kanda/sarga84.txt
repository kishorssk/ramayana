ಚತುರಶೀತಿತಮಃ ಸರ್ಗಃ - ವೃತ್ರತಪೋವರ್ಣನಮ್ ತಥೋಕ್ತವತಿ ರಾಮೇ ತು ಭರತೇ ಚಮಹಾತ್ಮನಿ । ಲಕ್ಷ್ಮಣೋಽಥ ಶುಭಂ ವಾಕ್ಯಮುವಾಚರಘುನಂದನಮ್ ॥ ೧ ॥ ಅಶ್ವಮೇಧೋ ಮಹಾಯಜ್ಞಃ ಪಾವನಃ ಸರ್ವಪಾಪ್ಮನಾಮ್ । ಪಾವನಸ್ತವ ದುರ್ಧರ್ಷೋ ರೋಚತಾಂರಘುನಂದನಃ ॥ ೨ ॥ ಶ್ರೂಯತೇ ಹಿ ಪುರಾ ವೃತ್ತಂ ವಾಸವೇಸುಮಹಾತ್ಮನಿ । ಬ್ರಹ್ಮಹತ್ಯಾವೃತಃ ಶಕ್ರೋಹಯಮೇಧೇನ ಪಾವಿತಃ ॥ ಪುರಾ ಕಿಲ ಮಹಾಬಾಹೋದೇವಾಸುರಸಮಾಗಮೇ । ವೃತ್ರೋ ನಾಮ ಮಹಾನಾಸೀದ್ದೈತೇಯೋ ಲೋಕಸಂಮತಃ ॥ ೪ ॥ ವಿಸ್ತೀರ್ಣೋ ಯೋಜನಶತಮುಚ್ಛ್ರಿತಸ್ತ್ರಿಗುಣಂ ತತಃ । ಅನುರಾಗೇಣ ಲೋಕಾಂಸ್ತ್ರೀನ್​ ಸ್ನೇಹಾತ್​ಪಶ್ಯತಿ ಸರ್ವತಃ ॥ ೫ ॥ ಧರ್ಮಜ್ಞಶ್ಚ ಕೃತಜ್ಞಶ್ಚ ಬುದ್ಧ್ಯಾ ಚಪರಿನಿಷ್ಠಿತಃ । ಶಶಾಸ ಪೃಥಿವೀಂ ಸ್ಫೀತಾಂ ಧರ್ಮೇಣಸುಸಮಾಹಿತಃ ॥ ೬ ॥ ತಸ್ಮಿನ್​ ಪ್ರಶಾಸತಿ ತದಾ ಸರ್ವಕಾಮದುಘಾಮಹೀ । ರಸವಂತಿ ಪ್ರಸೂನಾನಿ ಮೂಲಾನಿ ಚ ಫಲಾನಿಚ॥ ೭ ॥ ಅಕೃಷ್ಟಪಚ್ಯಾ ಪೃಥಿವೀ ಸುಸಂಪನ್ನಾ ಮಹಾತ್ಮನಃ । ಸ ರಾಜ್ಯಂ ತಾದೃಶಂ ಭುಂಕ್ತೇಸ್ಫೀತಮದ್ಭುತದರ್ಶನಮ್ ॥ ೮ ॥ ತಸ್ಯ ಬುದ್ಧಿಃ ಸಮುತ್ಪನ್ನಾ ತಪಃ ಕುರ್ಯಾಮನುತ್ತಮಮ್ । ತಪೋ ಹಿ ಪರಮಂ ಶ್ರೇಯಃ ಸಂಮೋಹಮಿತರತ್​ ಸುಖಮ್ ॥ ಸ ನಿಕ್ಷಿಪ್ಯ ಸುತಂ ಜ್ಯೇಷ್ಠಂ ಪೌರೇಷುಮಧುರೇಶ್ವರಮ್ । ತಪ ಉಗ್ರಂ ಸಮಾತಿಷ್ಠತ್ತಾಪಯನ್​ಸರ್ವದೇವತಾಃ ॥ ೧೦ ॥ ತಪಸ್ತಪ್ಯತಿ ವೃತ್ರೇ ತು ವಾಸವಃ ಪರಮಾರ್ತವತ್​ । ವಿಷ್ಣುಂ ಸಮುಪಸಂಕ್ರಮ್ಯ ವಾಕ್ಯಮೇತದುವಾಚ ಹ ॥ ೧೧ ॥ ತಪಸ್ಯತಾ ಮಹಾಬಾಹೋ ಲೋಕಾವೃತ್ರೇಣನಿರ್ಜಿತಾಃ । ಬಲವಾನ್​ ಸ ಹಿ ಧರ್ಮಾತ್ಮಾ ನೈನಂಶಕ್ಷ್ಯಾಯ ಶಾಸಿತುಮ್ ॥ ೧೨ ॥ ಯದ್ಯಸೌ ತಪ ಆತಿಷ್ಠೇದ್ಭೂಯಏವಾಸುರೇಶ್ವರಃ । ಯಾವಲ್ಲೋಕಾ ಧರಿಷ್ಯಂತಿ ತಾವದಸ್ಯ ವಶಾನುಗಾಃ ॥ ೧೩ ॥ ತಂ ಚೈನಂ ಪರಮೋದಾರಮುಪೇಕ್ಷಸಿಮಹಾಬಲ । ಕ್ಷಣಂ ಹಿ ನ ಭವೇದ್​ವೃತ್ರಃ ಕ್ರುದ್ಧೇ ತ್ವಯಿ ಸುರೇಶ್ವರ ॥ ೧೪ ॥ ಯದಾ ಹಿ ಪ್ರೀತಿಸಂಯೋಗಂ ತ್ವಯಾವಿಷ್ಣೋ ಸಮಾಗತಃ । ತದಾಪ್ರಭೃತಿ ಲೋಕಾನಾಂ ನಾಥತ್ವಮುಪಲಬ್ಧವಾನ್​ ॥ ೧೫ ॥ ಸ ತ್ವಂ ಪ್ರಸಾದಂ ದೇವಾನಾಂ ಕುರುಷ್ವಸುಸಮಾಹಿತಃ । ತ್ವತ್ಕೃತೇನ ಹಿ ಸರ್ವಂ ಸ್ಯಾತ್​ಪ್ರಶಾಂತಮರುಜಂ ಜಗತ್​ ॥ ೧೬ ॥ ಇಮೇ ಹಿ ಸರ್ವೇ ವಿಷ್ಣೋ ತ್ವಾಂ ನಿರೀಕ್ಷ್ಯಂತೇದಿವೌಕಸಃ । ವೃತ್ರಘಾತೇನ ಮಹತಾ ತ್ವೇಷಾಂ ಸಾಹ್ಯಂಕುರುಷ್ವಹ ॥ ೧೭ ॥ ತ್ವಯಾ ಹಿ ನಿತ್ಯಶಃ ಸಾಹ್ಯಂ ಕೃತಮೇಷಾಂಮಹಾತ್ಮನಾಮ್ । ಅಸಹ್ಯಮಿದಮನ್ಯೇಷಾಮಗತೀನಾಂಗತಿರ್ಭವಾನ್​ ॥ ೧೮ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರಶೀತಿತಮಃ ಸರ್ಗಃ ಉತ್ತರಕಾಂಡಃ 