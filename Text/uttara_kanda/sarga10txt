ದಶಮಃ ಸರ್ಗಃ - ರಾವಣಾದಿವರದಾನಮ್ ಅಥಾಬ್ರವೀನ್ಮುನಿಂ ರಾಮಃ ಕಥಂ ತೇಭ್ರಾತರೋ ವನೇ । ಕೀದೃಶಂ ತು ತದಾಬ್ರಹ್ಮಂಸ್ತಪಸ್ತೇಪುರ್ಮಹಾಬಲಾಃ ॥ ೧ ॥ ಅಗಸ್ತ್ಯಸ್ತ್ವಬ್ರವೀತ್ತತ್ರ ರಾಮಂಸುಪ್ರೀತಮಾನಸಮ್ । ತಾಂಸ್ತಾನ್​ ಧರ್ಮವಿಧೀಂಸ್ತತ್ರಭ್ರಾತರಸ್ತೇ ಸಮಾವಿಶನ್​ ॥ ೨ ॥ ಕುಂಭಕರ್ಣಸ್ತತೋ ಯತ್ತೋ ನಿತ್ಯಂಧರ್ಮಪಥೇ ಸ್ಥಿತಃ । ತತಾಪ ಗ್ರೀಷ್ಮಕಾಲೇ ತು ಪಂಚಾಗ್ನೀನ್​ಪರಿತಃ ಸ್ಥಿತಃ ॥ ೩ ॥ ಮೇಘಾಂಬುಸಿಕ್ತೋ ವರ್ಷಾಸುವೀರಾಸನಮಸೇವತ । ನಿತ್ಯಂ ಚ ಶಿಶಿರೇ ಕಾಲೇಜಲಮಧ್ಯಪ್ರತಿಶ್ರಯಃ ॥ ೪ ॥ ಏವಂ ವರ್ಷಸಹಸ್ರಾಣಿ ದಶತಸ್ಯಾತಿಚಕ್ರಮುಃ । ಧರ್ಮೇ ಪ್ರಯತಮಾನಸ್ಯ ಸತ್ಪಥೇನಿಷ್ಠಿತಸ್ಯ ಚ ॥ ೫ ॥ ವಿಭೀಷಣಸ್ತು ಧರ್ಮಾತ್ಮಾ ನಿತ್ಯಂಧರ್ಮಪರಃ ಶುಚಿಃ । ಪಂಚವರ್ಷಸಹಸ್ರಾಣಿ ಪಾದೇನೈಕೇನತಸ್ಥಿವಾನ್​ ॥ ೬ ॥ ಸಮಾಪ್ತೇ ನಿಯಮೇ ತಸ್ಯ ನನೃತುಶ್ಚಾಪ್ಸರೋಗಣಾಃ । ಪಪಾತ ಪುಷ್ಪವರ್ಷಂ ಚ ಕ್ಷುಭಿತಶ್ಚಾಪಿದೇವತಾಃ ॥ ೭ ॥ ಪಂಚವರ್ಷಸಹಸ್ರಾಣಿ ಸೂರ್ಯಂಚೈವಾನ್ವವರ್ತತ । ತಸ್ಥೌ ಚೋರ್ಧ್ವಶಿರೋಬಾಹುಃ ಸ್ವಾಧ್ಯಾಯಧೃತಮಾನಸಃ ॥ ೮ ॥ ಏವಂ ವಿಭೀಷಣಸ್ಯಾಪಿ ಸ್ವರ್ಗಸ್ಥಸ್ಯೇವನಂದನೇ । ದಶವರ್ಷಸಹಸ್ರಾಣಿ ಗತಾನಿನಿಯತಾತ್ಮನಃ ॥ ೯ ॥ ದಶ ವರ್ಷಸಹಸ್ರಾಣಿ ನಿರಾಹಾರೋದಶಾನನಃ । ಪೂರ್ಣೇ ವರ್ಷಸಹಸ್ರೇ ತು ಶಿರಶ್ಚಾಗ್ನೌ ಜುಹಾವ ಸಃ ॥ ೧೦ ॥ ಏವಂ ವರ್ಷಸಹಸ್ರಾಣಿ ನವತಸ್ಯಾತಿಚಕ್ರಮುಃ । ಶಿರಾಂಸಿ ನವ ಚಾಪ್ಯಸ್ಯ ಪ್ರವಿಷ್ಟಾನಿಹುತಾಶನಮ್ ॥ ೧೧ ॥ ಅಥ ವರ್ಷಸಹಸ್ರೇ ತು ದಶಮೇದಶಮಂ ಶಿರಃ । ಛೇತ್ತು ಕಾಮೇ ದಶಗ್ರೀವೇ ಪ್ರಾಪ್ತಸ್ತತ್ರ ಪಿತಾಮಹಃ ॥ ೧೨ ॥ ಪಿತಾಮಹಸ್ತು ಸುಪ್ರೀತಃ ಸಾರ್ಧಂದೈವೈರುಪಸ್ಥಿತಃ । ತವ ತಾವದ್ದಶಗ್ರೀವ ಪ್ರೀತೋಽಸ್ಮೀತ್ಯಭ್ಯಭಾಷತ ॥ ೧೩ ॥ ಶೀಘ್ರಂ ವರಯ ಧರ್ಮಜ್ಞ ವರೋಯಸ್ತೇಽಭಿಕಾಂಕ್ಷಿತಃ । ತಂ ತೇ ಕಾಮಂ ಕರೋಮ್ಯದ್ಯ ನ ವೃಥಾತೇ ಪರಿಶ್ರಮಃ ॥ ೧೪ ॥ ಅಥಾಬ್ರವೀದ್ದಶಗ್ರೀವಃ ಪ್ರಹೃಷ್ಟೇನಾಂತರಾತ್ಮನಾ । ಪ್ರಣಮ್ಯ ಶಿರಸಾ ದೇವಂ ಹರ್ಷಗದ್ಗದಯಾಗಿರಾ ॥ ೧೫ ॥ ಭಗವಾನ್​ ಪ್ರಾಣಿನಾಂ ನಿತ್ಯಂ ನಾನ್ಯತ್ರ ಮರಣಾದ್ಭಯಮ್ । ನಾಸ್ತಿ ಮೃತ್ಯುಸಮಃ ಶತ್ರುರಮರತ್ವಮಹಂ ವೃಣೇ ॥ ೧೬ ॥ ಏವಮುಕ್ತಸ್ತದಾ ಬ್ರಹ್ಮಾ ದಶಗ್ರೀವಮುವಾಚ ಹ । ನಾಸ್ತಿ ಸರ್ವಾಮರತ್ವಂ ತೇ ವರಮನ್ಯಂವೃಣೀಷ್ವ ಮೇ ॥ ೧೭ ॥ ಏವಮುಕ್ತೇ ತದಾ ರಾಮ ಬ್ರಹ್ಮಣಾಲೋಕಕರ್ತೃಣಾ । ದಶಗ್ರೀವ ಉವಾಚೇದಂ ಕೃತಾಂಜಲಿರಥಾಗ್ರತಃ ॥ ೧೮ ॥ ಸುಪರ್ಣನಾಗಯಕ್ಷಾಣಾಂದೈತ್ಯದಾನವರಕ್ಷಸಾಮ್ । ಅವಧ್ಯೋಽಹಂ ಪ್ರಜಾಧ್ಯಕ್ಷ ದೇವತಾನಾಂಚ ಶಾಶ್ವತ ॥ ೧೯ ॥ ನ ಹಿ ಚಿಂತಾ ಮಮಾನ್ಯೇಷುಪ್ರಾಣಿಷ್ವಮರಪೂಜಿತ । ತೃಣಭೂತಾ ಹಿ ತೇ ಮನ್ಯೇ ಪ್ರಾಣಿನೋ ಮಾನುಷಾದಯಃ ॥ ೨೦ ॥ ಏವಮುಕ್ತಸ್ತು ಧರ್ಮಾತ್ಮಾ ದಶಗ್ರೀವೇಣ ರಕ್ಷಸಾ । ಉವಾಚ ವಚನಂ ದೇವಃ ಸಹ ದೇವೈಃಪಿತಾಮಹಃ ॥ ೨೧ ॥ ಭವಿಷ್ಯತ್ಯೇವಮೇತತ್ತೇ ವಚೋರಾಕ್ಷಸಪುಂಗವ । ಏವಮುಕ್ತ್ವಾ ತು ತಂ ರಾಮ ದಶಗ್ರೀವಂಪಿತಾಮಹಃ ॥ ೨೨ ॥ ಶೃಣು ಚಾಪಿವರೋ ಭೂಯಃ ಪ್ರೀತಸ್ಯೇಹಶುಭೋ ಮಮ । ಹುತಾನಿ ಯಾನಿ ಶೀರ್ಷಾಣಿ ಪೂರ್ವಮಗ್ನೌತ್ವಯಾನಘ ॥ ೨೩ ॥ ಪುನಸ್ತಾನಿ ಭವಿಷ್ಯಂತಿ ತಥೈವ ತವರಾಕ್ಷಸ । ವಿತರಾಮೀಹ ತೇ ಸೌಮ್ಯ ವರಂ ಚಾನ್ಯಂದುರಾಸದಮ್ ॥ ೨೪ ॥ ಛಂದತಸ್ತವ ರೂಪಂ ಚ ಮನಸಾಯದ್ಯಥೇಪ್ಸಿತಮ್ । ಭವಿಷ್ಯತಿ ನ ಸಂದೇಹೋ ಮದ್ವರಾತ್ತವರಾಕ್ಷಸ ॥ ೨೫ ॥ ಏವಂ ಪಿತಾಮಹೋಕ್ತಸ್ಯ ದಶಗ್ರೀವಸ್ಯ ರಕ್ಷಸಃ । ಅಗ್ನೌ ಹುತಾನಿ ಶೀರ್ಷಾಣಿ ಪುನಸ್ತಾನ್ಯುದಿತಾನಿವೈ ॥ ೨೬ ॥ ಏವಮುಕ್ತ್ವಾ ತು ತಂ ರಾಮ ದಶಗ್ರೀವಂಪಿತಾಮಹಃ । ವಿಭೀಷಣಮಥೋವಾಚ ವಾಕ್ಯಂಲೋಕಪಿತಾಮಹಃ ॥ ೨೭ ॥ ವಿಭೀಷಣ ತ್ವಯಾ ವತ್ಸ ಧರ್ಮಸಂಹಿತಬುದ್ಧಿನಾ । ಪರಿತುಷ್ಟೋಽಸ್ಮಿ ಧರ್ಮಾತ್ಮನ್​ ವರಂವರಯ ಸುವ್ರತ ॥ ೨೮ ॥ ವಿಭೀಷಣಸ್ತು ಧರ್ಮಾತ್ಮಾ ವಚನಂ ಪ್ರಾಹಸಾಂಜಲಿಃ । ವೃತಃ ಸರ್ವಗುಣೈರ್ನಿತ್ಯಂ ಚಂದ್ರಮಾರಶ್ಮಿಭಿರ್ಯಥಾ ॥ ೨೯ ॥ ಭಗವನ್​ ಕೃತಕೃತ್ಯೋಽಹಂ ಯನ್ಮೇಲೋಕಗುರುಃ ಸ್ವಯಮ್ । ಪ್ರೀತೇನ ಯದಿ ದಾತವ್ಯೋ ವರೋ ಮೇಶೃಣು ಸುವ್ರತ ॥ ೩೦ ॥ ಪರಮಾಪದ್ಗತಸ್ಯಾಪಿ ಧರ್ಮೇ ಮಮಮತಿರ್ಭವೇತ್​ । ಅಶಿಕ್ಷಿತಂ ಚ ಬ್ರಹ್ಮಾಸ್ತ್ರಂ ಭಗವನ್​ಪ್ರತಿಭಾತು ಮೇ ॥ ೩೧ ॥ ಯಾ ಯಾ ಮೇ ಜಾಯತೇ ಬುದ್ಧಿರ್ಯೇಷುಯೇಷ್ವಾಶ್ರಮೇಷು ಚ । ಸಾ ಸಾ ಭವತು ಧರ್ಮಿಷ್ಠಾ ತಂ ತುಧರ್ಮಂ ಚ ಪಾಲಯೇ ॥ ೩೨ ॥ ಏಷ ಮೇ ಪರಮೋದಾರ ವರಃ ಪರಮಕೋ ಮತಃ । ನ ಹಿ ಧರ್ಮಾಭಿರಕ್ತಾನಾಂ ಲೋಕೇಕಿಂಚನ ದುರ್ಲಭಮ್ ॥ ೩೩ ॥ ಪುನಃ ಪ್ರಜಾಪತಿಃ ಪ್ರೀತೋವಿಭೀಷಣಮುವಾಚ ಹ । ಧರ್ಮಿಷ್ಠಸ್ತ್ವಂ ಯಥಾ ವತ್ಸ ತಥಾಚೈತದ್ಭವಿಷ್ಯತಿ ॥ ೩೪ ॥ ಯಸ್ಮಾದ್ರಾಕ್ಷಸಯೋನೌ ತೇಜಾತಸ್ಯಾಮಿತ್ರನಾಶನ । ನಾಧರ್ಮೇ ಜಾಯತೇ ಬುದ್ಧಿರಮರತ್ವಂದದಾಮಿ ತೇ ॥ ೩೫ ॥ ಇತ್ಯುಕ್ತ್ವಾ ಕುಂಭಕರ್ಣಾಯ ವರಂದಾತುಮುಪಸ್ಥಿತಮ್ । ಪ್ರಜಾಪತಿಂ ಸುರಾಃ ಸರ್ವೇ ವಾಕ್ಯಂಪ್ರಾಂಜಲಯೋಽಬ್ರುವನ್​ ॥ ೩೬ ॥ ನ ತಾವತ್​ ಕುಂಭಕರ್ಣಾಯ ಪ್ರದಾತವ್ಯೋ ವರಸ್ತ್ವಯಾ । ಜಾನೀಷೇ ಹಿ ಯಥಾಲೋಕಾಂಸ್ತ್ರಾಸಯತ್ಯೇಷ ದುರ್ಮತಿಃ ॥ ೩೭ ॥ ನಂದನೇಽಪಸ್ಯರಸಃ ಸಪ್ತ ಮಹೇಂದ್ರಾನುಚರಾ ದಶ । ಅನೇನ ಭಕ್ಷಿತಾ ಬ್ರಹ್ಮನ್ನೃಷಯೋಮಾನುಷಾಸ್ತಥಾ ॥ ೩೮ ॥ ಅಲಬ್ಧವರಪೂರ್ವೇಣ ಯತ್​ ಕೃತಂರಾಕ್ಷಸೇನ ತು । ತದೇಷ ವರಲಬ್ಧಃ ಸ್ಯಾದ್ಧಕ್ಷಯೇದ್ಭುವನತ್ರಯಮ್ ॥ ೩೯ ವರವ್ಯಾಜೇನ ಮೋಹೋಸ್ಮೈದೀಯತಾಮಮಿತಪ್ರಭ । ಲೋಕಾನಾಂ ಸ್ವಸ್ತಿ ಚೈವಂ ಸ್ಯಾದ್ಭವೇದಸ್ಯಚ ಸಂನತಿಃ ॥ ೪೦ ॥ ಏವಮುಕ್ತಃ ಸುರೈಬ್ರಹ್ಮಾ ಚಿಂತಯತ್​ಪದ್ಮಸಂಭವಃ । ಚಿಂತಿತಾ ಚೋಪತಸ್ಥೇಽಸ್ಯ ಪಾರ್ಶ್ವಂ ದೇವೀಸರಸ್ವತೀ ॥ ೪೧ ॥ ಪ್ರಾಂಜಲಿಃ ಸಾ ತು ಪಾರ್ಶ್ವಸ್ಥಾ ವಾಕ್ಯಂ ಪ್ರಾಹ ಸರಸ್ವತೀ । ಇಯಮಸ್ಮ್ಯಾಗತಾ ದೇವ ಕಿಂ ಕಾರ್ಯಂಕರವಾಣ್ಯಹಮ್ ॥ ೪೨ ॥ ಪ್ರಜಾಪತಿಸ್ತು ತಾಂ ಪ್ರಾಪ್ತಾಂ ಪ್ರಾಹವಾಕ್ಯಂ ಸರಸ್ವತೀಮ್ । ವಾಣಿ ತ್ವಂ ರಾಕ್ಷಸೇಂದ್ರಾಸ್ಯೇ ಭವ ಯಾದೇವತೇಪ್ಸಿತಾ ॥ ೪೩ ॥ ತಥೇಽತ್ಯುಕ್ತ್ವಾ ಪ್ರವಿಷ್ಟಾ ಸಾಪ್ರಜಾಪತಿರಥಾಬ್ರವಿತ್​ । ಕುಂಭಕರ್ಣ ಮಹಾಬಾಹೋ ವರಂ ವರಯಯೋ ಮತಃ ॥ ೪೪ ॥ ಕುಂಭಕರ್ಣಸ್ತು ತದ್ವಾಕ್ಯಂ ಶ್ರುತ್ವಾವಚನಮಬ್ರವೀತ್​ । ಸ್ವಪ್ತುಂ ವರ್ಷಾಣ್ಯನೇಕಾನಿ ದೇವದೇವಮಮೇಪ್ಸಿತಮ್ ॥ ೪೫ ॥ ಏವಮಸ್ತಸ್ವಿತಿ ತಂ ಚೋಕ್ತ್ವಾಪ್ರಾಯಾದ್ಬ್ರಹ್ಮಾ ಸುರೈಃ ಸಮಮ್ । ದೇವೀ ಸರಸ್ವತೀ ಚೈವ ರಾಕ್ಷಸಂ ತಂ ಜಹೌಪುನಃ ॥ ೪೬ ॥ ಬ್ರಹ್ಮಣಾ ಸಹ ದೇವೇಷು ಗತೇಷು ಚನಭಃಸ್ಥಲಮ್ । ವಿಮುಕ್ತೋಽಸೌ ಸರಸ್ವತ್ಯಾ ಸ್ವಾಂಸಂಜ್ಞಾಂಚ ತತೋ ಗತಃ ॥ ೪೭ ॥ ಕುಂಭಕರ್ಣಸ್ತು ದುಷ್ಟಾತ್ಮಾ ಚಿಂತಯಾಮಾಸ ದುಃಖಿತಃ । ಈದೃಶಂ ಕಿಮಿದಂ ವಾಕ್ಯಂ ಮಮಾದ್ಯ ವದನಾಚ್ಚ್ಯುತಮ್ ॥ ೪೮ ॥ ಅಹಂ ವ್ಯಾಮೋಹಿತೋ ದೇವೈರಿತಿ ಮನ್ಯೇತದಾಗತೈಃ । ಏವಂ ಲಬ್ಧವರಾಃ ಸರ್ವೇ ಭ್ರಾತರೋದೀಪ್ತತೇಜಸಃ ॥ ೪೯ ॥ ಶ್ಲೇಷಾತ್ಮಕವನಂ ಗತ್ವಾ ತತ್ರ ತೇನ್ಯವಸನ್​ ಸುಖಮ್ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದಶಮಃ ಸರ್ಗಃ ಉತ್ತರಕಾಂಡಃ 