ತ್ಯ್ರುತ್ತರಶತತಮಃ ಸರ್ಗಃ - ಕಾಲಾಗಮನಮ್ ಕಸ್ಯಚಿತ್ತ್ವಥ ಕಾಲಸ್ಯ ರಾಮೇಧರ್ಮಪಥೇ ಸ್ಥಿತೇ । ಕಾಲಸ್ತಾಪಸರೂಪೇಣರಾಜದ್ವಾರಮುಪಾಗಮತ್​ ॥ ಸೋಽಬ್ರವೀಲ್ಲಕ್ಷ್ಮಣಂ ವಾಕ್ಯಂಧೃತಿಮಂತಂ ಯಶಸ್ವಿನಮ್ । ಮಾಂ ನಿವೇದಯ ರಾಮಾಯ ಸಂಪ್ರಾಪ್ತಂಕಾರ್ಯಗೌರವಾತ್​ ॥ ೨ ॥ ದೂತೋಽಸ್ಮ್ಯತಿಬಲಸ್ಯಾಹಂಮಹರ್ಷೇರಮಿತೌಜಸಃ । ರಾಮಂ ದಿದೃಕ್ಷುರಾಯಾತಃ ಕಾರ್ಯೇಣ ಹಿಮಹಾಬಲ ॥ ೩ ॥ ತಸ್ಯ ತದ್ವಚನಂ ಶ್ರುತ್ವಾಸೌಮಿತ್ರಿಸ್ತ್ವರಯಾನ್ವಿತಃ । ನ್ಯವೇದಯತ ರಾಮಾಯ ತಾಪಸಂ ತಂಸಮಾಗತಮ್ ॥ ೪ ॥ ಜಯಸ್ವ ರಾಮ ಧರ್ಮೇಣ ಉಭೌ ಲೋಕೌಮಹಾದ್ಯುತೇ । ದೂತಸ್ತ್ವಾಂ ದ್ರಷ್ಟುಮಾಯಾತಸ್ತಪಸಾಭಾಸ್ಕರಪ್ರಭಃ ॥ ೫ ॥ ತದ್ವಾಕ್ಯಂ ಲಕ್ಷ್ಮಣೇನೋಕ್ತಂ ಶ್ರುತ್ವಾ ರಾಮ ಉವಾಚ ಹ । ಪ್ರವೇಶ್ಯತಾಂ ಮುನಿಸ್ತಾತ ಮಹೌಜಾಸ್ತಸ್ಯ ವಾಕ್ಯಧೃತ್​ ॥ ೬ ॥ ಸೌಮಿತ್ರಿಸ್ತು ತಥೇತ್ಯುಕ್ತ್ವಾಪ್ರಾವೇಶಯತ ತಂ ಮುನಿಮ್ । ಜ್ವಲಂತಮಿವ ತೇಜೋಭಿಃ ಪ್ರದಹಂತಮಿವಾಂಶುಭಿಃ ॥ ಸೋಽಭಿಗಮ್ಯ ರಘುಶ್ರೇಷ್ಠಂದೀಪ್ಯಮಾನಂ ಸ್ವತೇಜಸಾ । ಋಷಿರ್ಮಧುರಯಾ ವಾಚಾ ವರ್ಧಸ್ವೇತ್ಯಾಹರಾಘವಮ್ ॥ ೮ ॥ ತಸ್ಮೈ ರಾಮೋ ಮಹಾತೇಜಾಃ ಪೂಜಾಮರ್ಘ್ಯಪುರೋಗಮಾಮ್ । ದದೌ ಕುಶಲಮವ್ಯಗ್ರಂ ಪ್ರಷ್ಟುಮೇವೋಪಚಕ್ರಮೇ ॥ ೯ ॥ ಪೃಷ್ಟಶ್ಚ ಕುಶಲಂ ತೇನ ರಾಮೇಣವದತಾಂ ವರಃ । ಆಸನೇ ಕಾಂಚನೇ ದಿವ್ಯೇ ನಿಷಸಾದಮಹಾಯಶಾಃ ॥ ೧೦ ॥ ತಮುವಾಹ ತತೋ ರಾಮಃ ಸ್ವಾಗತಂ ತೇಮಹಾಮುನೇ । ಪ್ರಾಪಯಸ್ವ ಚ ವಾಕ್ಯಾನಿ ಯತೋದೂತಸ್ತ್ವಮಾಗತಃ ॥ ೧೧ ॥ ಚೋದಿತೋ ರಾಜಸಿಂಹೇನಮುನಿರ್ವಾಕ್ಯಮಭಾಷತ । ದ್ವಂದ್ವಮೇತತ್​ ಪ್ರವಕ್ತವ್ಯಂ ಹಿತಂ ವೈಯದ್ಯಪೇಕ್ಷಸೇ ॥ ೧೨ ॥ ಯಃ ಶೃಣೋತಿ ನಿರೀಕ್ಷೇದ್ಯಾ ಸ ವಧ್ಯೋಭವಿತಾ ತವ । ಭವೇದ್ವೈ ಮುನಿಮುಖ್ಯಸ್ಯ ವಚನಂಯದ್ಯಪೇಕ್ಷಸೇ ॥ ೧೩ ॥ ಸ ತಥೇತಿ ಪ್ರತಿಜ್ಞಾಯ ರಾಮೋಲಕ್ಷ್ಮಣಮಬ್ರವೀತ್​ । ದ್ವಾರಿ ತಿಷ್ಠ ಮಹಾಬಾಹೋ ಪ್ರತಿಹಾರಂವಿಸರ್ಜಯ ॥ ೧೪ ॥ ಸ ಮೇ ವಧ್ಯಃ ಖಲು ಭವೇತ್​ ಕಥಾಂದ್ವಂದ್ವಸಮೀರಿತಾಮ್ । ಋಷೇರ್ಮಮ ಚ ಸೌಮಿತ್ರೇ ಪಶ್ಯೇದ್ವಾಶೃಣುಯಾಚ್ಚ ಯಃ ॥ ೧೫ ॥ ತತೋ ನಿಕ್ಷಿಪ್ಯ ಕಾಕುತ್ಸ್ಥೋ ಲಕ್ಷ್ಮಣಂದ್ವಾರಿ ಸಂಗ್ರಹಮ್ । ತಮುವಾಚ ಮುನೇ ವಾಕ್ಯಂ ಕಥಯಸ್ವೇತಿ ರಾಘವಃ ॥ ೧೬ ॥ ಯತ್ತೇ ಮುನೀಷಿತಂ ವಾಕ್ಯಂ ಯೇನ ವಾಸಿ ಸಮಾಹಿತಃ । ಕಥಯಸ್ವಾವಿಶಂಕಸ್ತ್ವಂ ಮಮಾಪಿ ಹೃದಿವರ್ತತೇ ॥ ೧೭ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರ್ಯುತ್ತರಶತತಮಃ ಸರ್ಗಃ ಉತ್ತರಕಾಂಡಃ 