ದ್ವಿಷಷ್ಟಿತಮಃ ಸರ್ಗಃ - ಶತ್ರುಘ್ನಪ್ರಾರ್ಥನಾ ತಥೋಕ್ತೇ ತಾನೃಷೀನ್​ ರಾಮಃ ಪ್ರತ್ಯುವಾಚ ಕೃತಾಂಜಲಿಃ । ಕಿಮಾಹಾರಃ ಕಿಮಾಚಾರೋ ಲವಣಃ ಕ್ವ ಚವರ್ತತೇ ॥ ೧ ॥ ರಾಘವಸ್ಯ ವಚಃ ಶ್ರುತ್ವಾ ಋಷಯಃ ಸರ್ವ ಏವ ತೇ । ತತೋ ನಿವೇದಯಾಮಾಸುರ್ಲವಣೋವವೃಧೇ ಯಥಾ ॥ ೨ ॥ ಆಹಾರಃ ಸರ್ವಸತ್ತ್ವಾನಿ ವಿಶೇಷೇಣ ಚತಾಪಸಾಃ । ಆಚಾರೋ ರೌದ್ರತಾ ನಿತ್ಯಂ ವಾಸೋಮಧುವನೇ ತಥಾ ॥ ೩ ॥ ಹತ್ವಾ ಬಹುಸಹಸ್ರಾಣಿ ಸಿಂಹವ್ಯಾಘ್ರಮೃಗದ್ವಿಪಾನ್​ । ಮಾನುಷಾಂಶ್ಚೈವ ಕುರುತೇನಿತ್ಯಮಾಹಾರಮಾಹ್ನಿಕಮ್ ॥ ೪ ॥ ತತೋಂತರಾಣಿ ಸತ್ತ್ವಾನಿ ಖಾದತೇ ಸಮಹಾಬಲಃ । ಸಂಹಾರೇ ಸಮನುಪ್ರಾಪ್ತೇ ವ್ಯಾದಿತಾಸ್ಯ ಇವಾಂತಕಃ ॥ ೫ ॥ ತಚ್ಛ್ರುತ್ವಾ ರಾಘವೋ ವಾಕ್ಯಮುವಾಚ ಸಮಹಾಮುನೀನ್​ । ಘಾತಯಿಷ್ಯಾಮಿ ತದ್ರಕ್ಷೋ ಹ್ಯಪಗಚ್ಛತು ವೋ ಭಯಮ್ ॥೬ ಪ್ರತಿಜ್ಞಾಯ ತಥಾ ತೇಷಾಂಮುನೀನಾಮುಗ್ರತೇಜಸಾಮ್ । ಸ ಭ್ರಾತೄನ್​ ಸಹಿತಾನ್​ ಸರ್ವಾನುವಾಚರಘುನಂದನಃ ॥ ೭ ॥ ಕೋ ಹಂತಾ ಲವಣಂ ವೀರಃ ಕಸ್ಯಾಂಶಃ ಸವಿಧೀಯತಾಮ್ । ಭರತಸ್ಯ ಮಹಾಬಾಹೋಃ ಶತ್ರುಘ್ನಸ್ಯ ಚ ಧೀಮತಃ ॥ ೮ ॥ ರಾಘವೇಣೈವಮುಕ್ತಸ್ತು ಭರತೋವಾಕ್ಯಮಬ್ರವೀತ್​ । ಅಹಮೇತಂ ವಧಿಷ್ಯಾಮಿ ಮಮಾಂಶಃ ಸವಿಧೀಯತಾಮ್ ॥ ೯ ॥ ಭರತಸ್ಯ ವಚಃ ಶ್ರುತ್ವಾಧೈರ್ಯಶೌರ್ಯಸಮನ್ವಿತಮ್ । ಲಕ್ಷ್ಮಣಾವರಜಸ್ತಸ್ಥೌ ಹಿತ್ವಾಸೌವರ್ಣಮಾಸನಮ್ ॥ ೧೦ ॥ ಶತ್ರುಘ್ನಸ್ತ್ವಬ್ರವೀದ್ವಾಕ್ಯಂಪ್ರಣಿಪತ್ಯ ನರಾಧಿಪಮ್ । ಕೃತಕರ್ಮಾ ಮಹಾಬಾಹುರ್ಮಧ್ಯಮೋ ರಘುನಂದನಃ ॥ ೧೧ ॥ ಆರ್ಯೇಣ ಹಿ ಪುರಾ ಶೂನ್ಯಾ ತ್ವಯೋಧ್ಯಾ ಪರಿಪಾಲಿತಾ । ಸಂತಾಪಂ ಹೃದಯೇ ಕೃತ್ವಾಆರ್ಯಸ್ಯಾಗಮನಂ ಪ್ರತಿ ॥ ೧೨ ॥ ದುಃಖಾನಿ ಚ ಬಹೂನೀಹ ಹ್ಯನುಭೂತಾನಿಪಾರ್ಥಿವ । ಶಯಾನೋ ದುಃಖಶಯ್ಯಾಸು ನಂದಿಗ್ರಾಮೇಽವಸತ್​ ಪುರಾ ॥ ೧೩ ॥ ಫಲಮೂಲಾಶನೋ ಭೂತ್ವಾ ಜಟೀ ಚೀರಧರಸ್ತಥಾ । ಅನುಭೂಯೇದೃಶಂ ದುಃಖಮೇಷರಾಘವನಂದನಃ ॥ ೧೪ ॥ ಪ್ರೇಷ್ಯೇ ಮಯಿ ಸ್ಥಿತೇ ರಾಜನ್ನ ಭೂಯಃ ಕ್ಲೇಶಮಾಪ್ನುಯಾತ್​ । ತಥಾ ಬ್ರುವತಿ ಶತ್ರುಘ್ನೇ ರಾಘವಃ ಪುನರಬ್ರವೀತ್​ ॥ ೧೫ ॥ ಏವಂ ಭವತು ಕಾಕುತ್ಸ್ಥ ಕ್ರಿಯತಾಂಮಮ ಶಾಸನಮ್ । ರಾಜ್ಯೇ ತ್ವಾಮಭಿಷೇಕ್ಷ್ಯಾಮಿಮಧೋಸ್ತು ನಗರೇ ಶುಭೇ ॥ ೧೬ ॥ ನಿವೇಶಯ ಮಹಾಬಾಹೋ ಭರತಂಯದ್ಯವೇಕ್ಷಸೇ । ಶೂರಸ್ತ್ವಂ ಕೃತವಿದ್ಯಶ್ಚ ಸಮರ್ಥಶ್ಚನಿವೇಶನೇ ॥ ೧೭ ॥ ಯೋ ಹಿ ಶತ್ರುಂ ಸಮುತ್ಪಾಟ್ಯ ಪಾರ್ಥಿವಸ್ಯಪುನಃ ಕ್ಷಯೇ । ನ ವಿಧತ್ತೇ ನೃಪಂ ತತ್ರ ನರಕಂ ಸ ಹಿಗಚ್ಛತಿ ॥ ೧೮ ॥ ಸ ತ್ವಂ ಹತ್ವಾ ಮಧುಸುತಂ ಲವಣಂ ಪಾಪನಿಶ್ಚಯಮ್ । ರಾಜ್ಯಂ ಪ್ರಶಾಧಿ ಧರ್ಮೇಣ ವಾಕ್ಯಂ ಮೇಯದ್ಯವೇಕ್ಷಸೇ ॥ ೧೯ ॥ ಉತ್ತರಂ ಚ ನ ವಕ್ತವ್ಯಂ ಶೂರವಾಕ್ಯಾಂತರೇ ಮಮ । ಬಾಲೇನ ಪೂರ್ವಜಸ್ಯಾಜ್ಞಾ ಕರ್ತವ್ಯಾ ನಾತ್ರಸಂಶಯಃ ॥ ೨೦ ॥ ಅಭಿಷೇಕಂ ಚ ಕಾಕುತ್ಸ್ಥ ಪ್ರತೀಚ್ಛಸ್ವಮಯೋದ್ಯತಮ್ । ವಸಿಷ್ಠಪ್ರಮುಖೈರ್ವಿಪ್ರೈರ್ವಿಧಿಮಂತ್ರಪುರಸ್ಕೃತಮ್ ॥ ೨೧ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಷಷ್ಟಿತಮಃ ಸರ್ಗಃ ಉತ್ತರಕಾಂಡಃ 