ದ್ವ್ಯಶೀತಿತಮಃ ಸರ್ಗಃ - ರಾಮನಿವರ್ತನಮ್ ಋಷೇರ್ವಚನಮಾಜ್ಞಾಯ ರಾಮಃ ಸಂಧ್ಯಾಮುಪಾಸಿತುಮ್ । ಉಪಾಕ್ರಮತ್​ ಸರಃ ಪುಣ್ಯಮಪ್ಸರೋಗಣಸೇವಿತಮ್ ॥ ೧ ॥ ತತ್ರೋದಕಮುಪಸ್ಪೃಶ್ಯಸಂಧ್ಯಾಮನ್ವಾಸ್ಯ ಪಶ್ಚಿಮಾಮ್ । ಆಶ್ರಮಂ ಪ್ರಾವಿಶದ್ರಾಮಃ ಕುಂಭಯೋನೇರ್ಮಹಾತ್ಮನಃ ॥ ೨ ॥ ತಸ್ಯಾಗಸ್ತ್ಯೋ ಬಹುಗುಣಂ ಕಂದಮೂಲಂತಥೌಷಧಿಮ್ । ಶಾಲ್ಯಾದೀನಿ ಪವಿತ್ರಾಣಿ ಭೋಜನಾರ್ಥಮಕಲ್ಪಯತ್​ ॥ ಸಭುಕ್ತವಾನ್ನರಶ್ರೇಷ್ಠಸ್ತದನ್ನಮಮೃತೋಪಮಮ್ । ಪ್ರೀತಶ್ಚ ಪರಿತುಷ್ಟಶ್ಚ ತಾಂ ರಾತ್ರಿಂಸಮುಪಾವಿಶತ್​ ॥ ೪ ॥ ಪ್ರಭಾತೇ ಕಲ್ಯಮುತ್ಥಾಯ ಕೃತ್ವಾಹ್ನಿಕಮರಿಂದಮಃ । ಋಷಿಂ ಸಮುಪಚಕ್ರಾಮ ಗಮನಾಯರಘೂತ್ತಮಃ ॥ ೫ ॥ ಅಭಿವಾದ್ಯಾಬ್ರವೀದ್ರಾಮೋ ಮಹಿರ್ಷಿಂಕುಂಭಸಂಭವಮ್ । ಆಪೃಚ್ಛೇ ಸ್ವಾಂ ಪುರೀಂ ಗಂತುಂಮಾಮನುಜ್ಞಾತುಮರ್ಹಸಿ ॥ ೬ ॥ ಧನ್ಯೋಽಸ್ಮ್ಯನುಗೃಹೀತೋಽಸ್ಮಿದರ್ಶನೇನ ಮಹಾತ್ಮನಃ । ದ್ರಷ್ಟುಂ ಚೈವಾಗಮಿಷ್ಯಾಮಿಪಾವನಾರ್ಥಮಿಹಾತ್ಮನಃ ॥ ೭ ॥ ತಥಾ ವದತಿ ಕಾಕುತ್ಸ್ಥೇ ವಾಕ್ಯಮದ್ಭುತದರ್ಶನಮ್ । ಉವಾಚ ಪರಮಪ್ರೀತೋಧರ್ಮನೇತ್ರಸ್ತಪೋಧನಃ ॥ ೮ ॥ ಅತ್ಯದ್ಭುತಮಿದಂ ವಾಕ್ಯಂ ತವ ರಾಮಶುಭಾಕ್ಷರಮ್ । ಪಾವನಃ ಸರ್ವಭೂತಾನಾಂ ತ್ವಮೇವರಘುನಂದನ ॥ ೯ ॥ ಮುಹೂರ್ತಮಪಿ ರಾಮ ತ್ವಾಂ ಯೇ ಚಪಶ್ಯಂತಿ ಕೇಚನ । ಪಾವಿತಾಃ ಸ್ವರ್ಗಭೂತಾಶ್ಚ ಪೂಜ್ಯಾಸ್ತೇಸರ್ವದೈವತೈಃ ॥ ೧೦ ॥ ಯೇ ಚ ತ್ವಾಂ ಘೋರಚಕ್ಷುರ್ಭಿಃ ಪಶ್ಯಂತಿ ಪ್ರಾಣಿನೋ ಭುವಿ । ಹತಾಸ್ತೇ ಯಮದಂಡೇನ ಸದ್ಯೋನಿರಯಗಾಮಿನಃ ॥ ೧೧ ॥ ಈದೃಶಸ್ತ್ವಂ ರಘುಶ್ರೇಷ್ಠ ಪಾವನಃ ಸರ್ವದೇಹಿನಾಮ್ । ಭುವಿ ತ್ವಾಂ ಕಥಯಂತೋಽಪಿ ಸಿದ್ಧಿಮೇಷ್ಯಂತಿ ರಾಘವ ॥ ೧೨ ॥ ಗಚ್ಛ ಚಾರಿಷ್ಟಮವ್ಯಗ್ರಃ ಪಂಥಾನಮಕುತೋಭಯಮ್ । ಪ್ರಶಾಧಿ ರಾಜ್ಯಂ ಧರ್ಮೇಣ ಗತಿರ್ಹಿ ಜಗತೋಭವಾನ್​ ॥ ೧೩ ॥ ಏವಮುಕ್ತಸ್ತು ಮುನಿನಾ ಪ್ರಾಂಜಲಿಃ ಪ್ರಗ್ರಹೋ ನೃಪಃ । ಅಭ್ಯವಾದಯತ ಪ್ರಾಜ್ಞಸ್ತಮೃಷಿಂಸತ್ಯಶೀಲಿನಮ್ ॥ ೧೪ ॥ ಅಭಿವಾದ್ಯ ಮುನಿಶ್ರೇಷ್ಠಂ ತಾಂಶ್ಚಸರ್ವಾಂಸ್ತಪೋಧನಾನ್​ । ಅಧ್ಯಾರೋಹತ್ತದವ್ಯಗ್ರಃ ಪುಷ್ಪಕಂಹೇಮಭೂಷಿತಮ್ ॥ ೧೫ ॥ ತಂ ಪ್ರಯಾಂತಂ ಮುನಿಗಣಾ ಹ್ಯಾಶೀರ್ವಾದೈಃ ಸಮಂತತಃ । ಅಪೂಜಯನ್​ ಮಹೇಂದ್ರಾಭಂಸಹಸ್ರಾಕ್ಷಮಿವಾಮರಾಃ ॥ ೧೬ ॥ ಸ್ವಸ್ಥಃ ಸ ದದೃಶೇ ರಾಮಃ ಪುಷ್ಪಕೇಹೇವಭೂಷಿತೇ । ಶಶೀ ಮೇಘಸಮೀಪಸ್ಥೋ ಯಥಾಜಲಧರಾಗಮೇ ॥ ೧೭ ॥ ತತೋರ್ಽಧದಿವಸೇ ಪ್ರಾಪ್ತೇಪೂಜ್ಯಮಾಸ್ತತಸ್ತತಃ । ಅಯೋಧ್ಯಾಂ ಪ್ರಾಪ್ಯ ಕಾಕುತ್ಸ್ಥೋ ಮಧ್ಯ ಕಕ್ಷ್ಯಾಮವಾರುಹತ್​ ॥ ೧೮ ॥ ತತೋ ವಿಸೃಜ್ಯ ರುಚಿರಂ ಪುಷ್ಪಕಂಕಾಮಗಾಮಿ ತತ್​ । ವಿಸರ್ಜಯಿತ್ವಾ ಗಚ್ಛೇತಿ ಸ್ವಸ್ತಿ ತೇಽಸ್ತ್ವೀತಿ ಚಪ್ರಭುಃ ॥ ೧೯ ॥ ಕಕ್ಷ್ಯಾಂತರವಿನಿಕ್ಷಿಪ್ತಂ ದ್ವಾಃಸ್ಥಂರಾಮೋಽಬ್ರವೀದ್ವಚಃ । ಲಕ್ಷ್ಮಣಂ ಭರತಂ ಚೈವ ಗತ್ವಾ ತೌಲಘುವಿಕ್ರಮೌ ॥ ೨೦ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವ್ಯಶೀತಿತಮಃ ಸರ್ಗಃ ಉತ್ತರಕಾಂಡಃ 