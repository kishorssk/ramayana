ಚತುರ್ಥಃ ಸರ್ಗಃ - ರಾವಣಾದಿಪೂರ್ವತನರಾಕ್ಷಸೋತ್ಪತ್ತಿಕಥನಮ್ ಶ್ರುತ್ವಾಗಸ್ತ್ಯೇರಿದಂ ವಾಕ್ಯಂ ರಾಮೋವಿಸ್ಮಯಮಾಗತಃ । ಕಥಾಮಾಸೀತ್ತು ಲಂಕಾಯಾಂ ಸಂಭವೋರಕ್ಷಸಾಂ ಪುರಾ ॥ ೧ ॥ ತತಃ ಶಿರಃ ಕಂಪಯಿತ್ವಾತ್ರೇತಾಗ್ನಿಸಮವಿಗ್ರಹಮ್ । ತಮಗಸ್ತ್ಯಂ ಮುಹುರ್ದ್ವಷ್ಟ್ವಾಸ್ವಯಮಾನೋಽಭ್ಯಭಾಷತ ॥ ಭಗವನ್​ ಪೂರ್ವಮಪ್ಯೇಷಾ ಲಂಕಾಸೀತ್​ಪಿಶಿತಾಶಿನಾಮ್ । ಶ್ರುತ್ವೇದಂ ಭಗವದ್ವಾಕ್ಯಂ ಜಾತೋ ಮೇ ವಿಸ್ಮಯಃ ಪರಃ ॥ ೩ ॥ ಪುಲಸ್ತ್ಯವಂಶಾದುದ್ಭೂತಾ ರಾಕ್ಷಸಾ ಇತಿನಃ ಶ್ರುತಮ್ । ಇದಾನೀಮನ್ಯತಶ್ಚಾಪಿ ಸಂಭವಃ ಕೀರ್ತಿತಸ್ತ್ವಯಾ ॥ ೪ ॥ ರಾವಣಾತ್​ ಕುಂಭಕರ್ಣಾಶ್ಚ ಪ್ರಹಸ್ತಾದ್ವಿಕಟಾದಪಿ । ರಾವಣಸ್ಯ ಪುತ್ರೇಭ್ಯಃ ಕಿಂ ನು ತೇಬಲವತ್ತರಾಃ ॥ ೫ ॥ ಕ ಏಷಾಂ ಪೂರ್ವಕೋ ಬ್ರಹ್ಮನ್​ ಕಿಂನಾಮಾ ಚಬಲೋತ್ಕಟಃ । ಅಪರಾಧಂ ಚ ಕಂ ಪ್ರಾಪ್ಯ ವಿಷ್ಣುನಾದ್ರಾವಿತಾಃ ಕಥಮ್ ॥ ೬ ॥ ಏತದ್ವಿಸ್ತರತಃ ಸರ್ವಂ ಕಥಯಸ್ವಮಮಾನಘ । ಕೌತೂಹಲಮಿದಂ ಮಹ್ಯಂ ನುದ ಭಾನುರ್ಯಥಾ ತಮಃ ॥ ೭ ॥ ರಾಘವಸ್ಯ ವಚಃ ಶ್ರುತ್ವಾಸಂಸ್ಕಾರಾಲಂಕೃತಂ ಶುಭಮ್ । ಈಷದ್ವಿಷ್ಮಯಮಾನಸ್ತಮಗಸ್ತ್ಯಃ ಪ್ರಾಹ ರಾಘವಮ್ ॥ ೮ ॥ ಪ್ರಜಾಪತಿಃ ಪುರಾ ಸೃಷ್ಟ್ವಾ ಹ್ಯಪಃ ಸಲಿಲಸಂಭವಃ । ತಾಸಾಂ ಗೋಪಾಯನೇ ಸತ್ತ್ವಾನಸೃಜತ್​ಪದ್ಮಸಂಭವಃ ॥ ೯ ॥ ತೇ ತ್ತ್ವಾಃ ಸತ್ತ್ವಕರ್ತಾರಂವಿನೀತವದುಪಸ್ಥಿತಾಃ । ಕಿಂ ಕುರ್ಮ ಇತಿ ಭಾಷಂತಃ ಕ್ಷುತ್ಪಿಪಾಸಾಭಯಾರ್ದಿತಾಃ ॥ ೧೦ ॥ ಪ್ರಜಾಪತಿಸ್ತು ತಾನ್ಯಾಹ ಸತ್ತ್ವಾನಿಪ್ರಹಸನ್ನಿವ । ಆಭಾಷ್ಯ ವಾಚಾ ಯತ್ನೇನ ರಕ್ಷಧ್ವಮಿತಿಮಾನದಃ ॥ ೧೧ ॥ ರಕ್ಷಾಮೇತಿ ಚ ತತ್ರಾನ್ಯೇ ಯಕ್ಷಾಮ ಇತಿಚಾಪರೇ । ಭುಂಕ್ಷಿತಾಭುಂಕ್ಷಿತೈರುಕ್ತಸ್ತತಸ್ತಾನಾಹ ಭೂತಕೃತ್​ ॥ ೧೨ ॥ ರಕ್ಷಾಮೇತಿ ಚ ಯೈರುಕ್ತಂರಾಕ್ಷಸಾಸ್ತೇ ಭವಂತು ವಃ । ಯಕ್ಷಾಮ ಇತಿ ಯೈರುಕ್ತಂ ಯಕ್ಷಾ ಏವಭವಂತು ವಃ ॥ ೧೩ ॥ ತತ್ರ ಹೇತಿಃ ಪ್ರಹೇತಿಶ್ಚ ಭ್ರಾತರೌರಾಕ್ಷಸಾಧಿಪೌ । ಮಧುಕೈಟಭಸಂಕಾಶೌಬಭೂವತುರರಿಂದಮೌ ॥ ೧೪ ॥ ಪ್ರಹೇತಿರ್ಧಾರ್ಮಿಕಸ್ತತ್ರತಪೋವನಗತಸ್ತದಾ । ಹೇತಿರ್ದಾರಕ್ರಿಯಾರ್ಥೇ ತು ಪರಂಯತ್ನಮಥಾಕರೋತ್​ ॥ ೧೫ ॥ ಸ ಕಾಲಭಗಿನೀಂ ಕನ್ಯಾಂ ಭಯಾಂ ನಾಮಭಯಾವಹಮ್ । ಉದಾವಹದಮೇಯಾತ್ಮಾ ಸ್ವಯಮೇವಮಹಾಮತಿಃ ॥ ೧೬ ॥ ಸ ತಸ್ಯಾಂ ಜನಯಾಮಾಸ ಹೇತೀರಾಕ್ಷಸಪುಂಗವಃ । ಪುತ್ರಂ ಪುತ್ರವತಾಂ ಶ್ರೇಷ್ಠೋವಿದ್ಯುತ್ಕೇಶ ಇತ ಶ್ರುತಮ್ ॥೧೭ ವಿದ್ಯುತ್ಕೇಶೋ ಹೇತಿಪುತ್ರಃ ಸದೀಪ್ತಾರ್ಕಸಮಪ್ರಭಃ । ವ್ಯವರ್ಧತ ಮಹಾತೇಜಾಸ್ತೋಯಮಧ್ಯ ಇವಾಂಬುಜಮ್॥ ೧೮ ॥ ಸ ಯದಾ ಯೌವನಂಭದ್ರಮನುಪ್ರಾಪ್ತೋ ನಿಶಾಚರಃ । ತತೋ ದಾರಕ್ರಿಯಾಂ ತಸ್ಯ ಕರ್ತುಂವ್ಯವಸಿತಃ ಪಿತಾ ॥ ೧೯ ॥ ಸಂಧ್ಯಾಯಾಸ್ತನಯಾಂ ಸೋಽಥಸಂಧ್ಯಾತುಲ್ಯಾಂ ಪ್ರಭಾವತಃ । ವರಯಾಮಾಸ ಪುತ್ರಾರ್ಥಂ ಹೇತೀರಾಕ್ಷಸಪುಂಗವಃ ॥ ೨೦ ॥ ಅವಶ್ಯಮೇವ ದಾತವ್ಯಾ ಪರಸ್ಮೈ ಸೇತಿಸಂಧ್ಯಯಾ । ಚಿಂತಯಿತ್ವಾ ಸುತಾ ದತ್ತಾ ವಿದ್ಯುತ್ಕೇಶಾಯರಾಘವ ॥ ೨೧ ॥ ಸಂಧ್ಯಾಯಾಸ್ತನಯಾಂ ಲಬ್ಧ್ವಾವಿದ್ಯುತ್ಕೇಶೋ ನಿಶಾಚರಃ । ರಮತೇ ಸ್ಮ ತಯಾ ಸಾರ್ಧಂ ಪೌಲೋಮ್ಯಾಮಘವಾನಿವ ॥ ೨೨ ॥ ಕೇನಚಿತ್ತ್ವಥ ಕಾಲೇನ ರಾಮಸಾಲಕಟಂಕಟಾ । ವಿದ್ಯುತ್ಕೇಶಾದ್ಗರ್ಭಮಾಪ ಘನರಾಜಿರಿವಾರ್ಣವಾತ್​ ॥ ೨೩ ॥ ತತಃ ಸಾ ರಾಕ್ಷಸೀ ಗರ್ಭಂಘನಗರ್ಭಸಮಪ್ರಭಮ್ ।ಪ್ರಸೂತಾ ಮಂದರಂ ಗತ್ವಾ ಗಂಗಾಗರ್ಭಮಿವಾಗ್ನಿಜಮ್ ॥ ೨೪ ॥ ತಮುಸ್ಸೃಜ್ಯ ತು ಸಾ ಗರ್ಭಂವಿದ್ಯುತ್ಕೇಶರತಾರ್ಥಿನೀ । ರೇಮೇ ತು ಸಾರ್ಧಂ ಪತಿನಾ ವಿಸ್ಮೃತ್ಯಸುತಮಾತ್ಮಜಮ್ ॥ ೨೫ ॥ ಉತ್ಸೃಷ್ಟಸ್ತು ತದಾ ಗರ್ಭೋಘನಶಬ್ದಸಮಸ್ವನಃ । ತಯೋತ್ಸೃಷ್ಟಃ ಸ ತು ಶಿಶುಃ ಶರದರ್ಕಸಮದ್ಯುತಿಃ ॥ ೨೬ ॥ ನಿಧಾಯಾಸ್ಯೇ ಸ್ವಯಂ ಮುಷ್ಟಿಂರುರೋದ ಶನಕೈಸ್ತದಾ । ತತೋ ವೃಷಭಮಾಸ್ಥಾಯ ಪಾರ್ವತ್ಯಾಸಹಿತಃ ಶಿವಃ ॥ ೨೭ ॥ ವಾಯುಮಾರ್ಗೇಣ ಗಚ್ಛನ್​ ವೈ ಶುಶ್ರಾವ ರುದಿತಸ್ವನಮ್ । ಅಪಶ್ಯದುಮಯಾ ಸಾರ್ಧಂ ರುದಂತಂರಾಕ್ಷಸಾತ್ಮಜಮ್ ॥ ೨೮ ॥ ಕಾರುಣ್ಯಭಾವಾತ್​ ಪಾರ್ವತ್ಯಾ ಭವಸ್ತ್ರಿಪುರಸೂದನಃ । ತಂ ರಾಕ್ಷಸಾತ್ಮಜಂ ಚಕ್ರೇ ಮಾತುರೇವವಯಃಸಮಮ್ ॥ ೨೯ ॥ ಅಮರಂ ಚೈವ ತಂ ಕೃತ್ವಾಮಹಾದೇವೋಽಕ್ಷರೋಽವ್ಯಯಃ । ಪುರಮಾಕಾಶಗಂ ಪ್ರಾದಾತ್​ ಪಾರ್ವತ್ಯಾಃ ಪ್ರಿಯಕಾಮ್ಯಯಾ ॥ ೩೦ ॥ ಉಮಯಾಪಿ ವರೋ ದತ್ತೋ ರಾಕ್ಷಸಾನಾಂನೃಪಾತ್ಮಜ । ಸದ್ಯೋಪಲಬ್ಧಿರ್ಗರ್ಭಸ್ಯ ಪ್ರಸೂತಿಃ ಸದ್ಯ ಏವ ಚ ॥ ೩೧ ॥ ಸದ್ಯ ಏವ ವಯಃಪ್ರಾಪ್ತಿರ್ಮಾತುರೇವವಯಃಸಮಮ್ ॥ ತತಃ ಸುಕೇಶೋ ವರದಾನಗರ್ವಿತಃ ಶ್ರಿಯಂ ಪ್ರಭೋಃ ಪ್ರಾಪ್ಯ ಹರಸ್ಯ ಪಾರ್ಶ್ವತಃ । ಚಚಾರ ಸರ್ವತ್ರ ಮಹಾನ್​ ಮಹಾಮತಿಃ ಖಗಂ ಪುರಂ ಪ್ರಾಪ್ಯ ಪುರಂದರೋ ಯಥಾ ॥ ೩೨ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ಥಃ ಸರ್ಗಃ ಉತ್ತರಕಾಂಡಃ 