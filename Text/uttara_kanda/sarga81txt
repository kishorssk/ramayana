ಏಕಾಶೀತಿತಮಃ ಸರ್ಗಃ - ದಂಡಶಾಪಃ ಸ ಮುಹೂರ್ತಾದುಪಶ್ರುತ್ಯ ದೇವರ್ಷಿರಮಿತಪ್ರಭಃ । ಸ್ವಮಾಶ್ರಮಂ ಶಿಷ್ಯವೃತಃ ಕ್ಷುಧಾರ್ತಃ ಸಂನ್ಯವರ್ತತ ॥ ೧ ॥ ಸೋಽಪಶ್ಯದರಜಾಂ ದೀನಾಂ ರಜಸಾಸಮಭಿಪ್ಲುತಾಮ್ । ಜ್ಯೋತ್ಸ್ನಾಮಿವಾರುಣಗ್ರಸ್ತಾಂಪ್ರತ್ಯೂಷೇ ನ ವಿರಾಜತೀಮ್ ॥ ೨ ॥ ತಸ್ಯ ರೋಷಃ ಸಮಭವತ್​ಕ್ಷುಧಾರ್ತಸ್ಯ ವಿಶೇಷತಃ । ನಿರ್ದಹನ್ನಿವ ಲೋಕಾಂಸ್ತ್ರೀನ್​ಶಿಷ್ಯಾಂಶ್ಚೈತದುವಾಚ ಹ ॥ ೩ ॥ ಪಶ್ಯಧ್ವಂ ವಿಪರೀತಸ್ಯ ದಂಡಸ್ಯಾವಿಜಿತಾತ್ಮನಃ । ವಿಪತ್ತಿಂ ಘೋರಸಂಕಾಶಾಂಕ್ರುದ್ಧಾಮಗ್ನಿಶಿಖಾಮಿವ ॥ ೪ ॥ ಕ್ಷಯೋಽಸ್ಯ ದುರ್ಮತೇಃ ಪ್ರಾಪ್ತಃ ಸಾನುಗಸ್ಯ ದುರಾತ್ಮನಃ । ಯಃ ಪ್ರದೀಪ್ತಾಂ ಹುತಾಶಸ್ಯ ಶಿಖಾಂ ವೈಸ್ಪ್ರಷ್ಟುಮಿಚ್ಛತಿ ॥ ೫ ॥ ಯಸ್ಮಾತ್​ ಸ ಕೃತವಾನ್​ ಪಾಪಮೀದೃಶಂಘೋರಸಂಹಿತಮ್ ।ತಸ್ಮಾತ್​ ಪ್ರಾಪ್ಸ್ಯಸಿ ದುರ್ಮೇಧಾಃ ಫಲಂಪಾಪಸ್ಯ ಕಾರಣಮ್ ॥ ೬ ॥ ಸಪ್ತರಾತ್ರೇಣ ರಾಜಾಸೌ ಸಭೃತ್ಯಬಲವಾಹನಃ। ಪಾಪಕರ್ಮಸಮಾಚಾರೋ ವಧಂಪ್ರಾಪ್ಸ್ಯತಿ ದುರ್ಮತಿಃ ॥ ೭ ॥ ಸಮಂತಾದ್ಯೋಜನಶತಂ ವಿಷಯಂ ಚಾಸ್ಯ ದುರ್ಮತೇಃ । ಧಕ್ಷ್ಯತೇ ಪಾಂಸುವರ್ಷೇಣ ಮಹತಾಪಾಕಶಾಸನಃ ॥ ೮ ॥ ಸರ್ವಸತ್ತ್ವಾನಿ ಯಾನೀಹ ಸ್ಥಾವರಾಣಿಚರಾಣಿ ಚ । ಮಹತಾ ಪಾಂಸುವರ್ಷೇಣ ವಿಲಯಂಸರ್ವತೋಽಗಮನ್​ ॥ ೯ ॥ ದಂಡಸ್ಯ ವಿಷಯೋ ಯಾವತ್ತಾವತ್​ಸರ್ವಸಮುಚ್ಛ್ರಯಮ್ । ಪಾಂಸುವರ್ಷಮಿವಾಲಕ್ಷ್ಯಂ ಸಪ್ತರಾತ್ರಂಭವಿಷ್ಯತಿ ॥ ೧೦ ॥ ಇತ್ಯುಕ್ತ್ವಾ ಕ್ರೋಧತಾಮ್ರಾಕ್ಷಸ್ತದಾಶ್ರಮನಿವಾಸಿನಮ್ । ಜನಂ ಜನಪದಾಂತೇಷು ಸ್ಥೀಯತಾಮಿತಿಚಾಬ್ರವೀತ್​ ॥ ೧೧ ॥ ಶ್ರುತ್ವಾ ತೂಶಸನೋ ವಾಕ್ಯಂಸೋಽಶ್ರಮಾವಸಥೋ ಜನಃ । ನಿಷ್ಕ್ರಾಂತೋ ವಿಷಯಾತ್ತಸ್ಮಾತ್​ ಸ್ಥಾನಂಚಕ್ರೇಽಥ ಬಾಹ್ಯತಃ ॥ ೧೨ ॥ ಸ ತತೋಕ್ತ್ವಾಮುನಿಜನಮರಜಾಮಿದಮಬ್ರವೀತ್​ । ಇಹೈವ ವಸ ದುರ್ಮೇಧೇ ಆಶ್ರಮೇಸುಸಮಾಹಿತಾ ॥ ೧೩ ॥ ಇದಂ ಯೋಜನಪರ್ಯಂತಂ ಸರಃ ಸುರುಚಿರಪ್ರಭಮ್ । ಅರಜೇ ವಿಜ್ವರಾ ಭುಂಕ್ತ್ವ ಕಾಲಶ್ಚಾತ್ರಪ್ರತೀಕ್ಷತಾಮ್ ॥ ೧೪ ॥ ತ್ವತ್ಸಮೀಪೇ ಚ ಯೇ ಸತ್ತ್ವಾವಾಸಮೇಷ್ಯಂತಿ ತಾಂ ನಿಶಾಮ್ । ಅವಧ್ಯಾಃ ಪಾಂಸುವರ್ಷೇಣ ತೇ ಭವಿಷ್ಯಂತಿನಿತ್ಯದಾ ॥ ೧೫ ॥ ಶ್ರುತ್ವಾ ನಿಯೋಗಂ ಬ್ರಹ್ಮರ್ಷೇ ಸಾರಜಾಭಾರ್ಗವೀ ತದಾ । ತಥೇತಿ ಪಿತರಂ ಪ್ರಾಹಭಾರ್ಗವಂಭೃಶದುಃಖಿತಾ ॥ ೧೬ ॥ ಇತ್ಯುಕ್ತ್ವಾ ಭಾರ್ಗವೋ ವಾಸಮನ್ಯತ್ರಸಮಕಾರಯತ್​ । ತಚ್ಚ ರಾಜ್ಯಂ ನರೇಂದ್ರಸ್ಯ ಸಭೃತ್ಯಬಲವಾಹನಮ್ ॥ ೧೭ ॥ ಸಪ್ತಾಹಾದ್ಭಸ್ಮಸಾದ್ಭೂತಂ ಯಥೋಕ್ತಂಬ್ರಹ್ಮವಾದಿನಾ । ತಸ್ಯಾಸೌ ದಂಡವಿಷಯೋವಿಂಧ್ಯಶೈವಲಯೋರ್ನೃಪ ॥ ೧೮ ॥ ಶಪ್ತೋ ಬ್ರಹ್ಮರ್ಷಿಣಾ ತೇನ ವೈಧರ್ಮೇಸಹಿತೇ ಕೃತೇ । ತತಃ ಪ್ರಭೃತಿ ಕಾಕುತ್ಸ್ಥ ದಂಡಕಾರಣ್ಯಮುಚ್ಯತೇ ॥ ೧೯ ॥ ತಪಸ್ವಿನಃ ಸ್ಥಿತಾ ಹ್ಯತ್ರ ಜನಸ್ಥಾನಮತೋಽಭವತ್​ । ಏತತ್ತೇ ಸರ್ವಮಾಖ್ಯಾತಂ ಯನ್ಮಾಂಪೃಚ್ಛಸಿ ರಾಘವ ॥ ೨೦ ॥ ಸಂಧ್ಯಾಮುಪಾಸಿತುಂ ವೀರ ಸಮಯೋಹ್ಯತಿವರ್ತತೇ । ಏತೇ ಮಹರ್ಷಯಃ ಸರ್ವೇಪೂರ್ಣಕುಂಭಾಃ ಸಮಂತತಃ ॥ ೨೧ ॥ ಕೃತೋದಕಾ ನರವ್ಯಾಘ್ರ ಆದಿತ್ಯಂಪರ್ಯುಪಾಸತೇ । ಸ ತೈರ್ಬಾ್ರಹ್ಮಣಮಭ್ಯಸ್ತಂಸಹಿತೈರ್ಬ್ರಹ್ಮವಿತ್ತಮೈಃ ॥ ೨೨ ರವಿರಸ್ತಂ ಗತೋ ರಾಮಗಚ್ಛೋದಕಮುಪಸ್ಪೃಶ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಾಶೀತಿತಮಃ ಸರ್ಗಃ ಉತ್ತರಕಾಂಡಃ 