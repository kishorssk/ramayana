ಸಪ್ತದಶಃ ಸರ್ಗಃ - ವೇದವತೀಶಾಪಃ ಅಥ ರಾಜನ್​ ಮಹಾಬಾಹುರ್ವಿಚರನ್​ ಸಮಹೀತಲೇ । ಹಿಮವತ್ಸಾನುಮಾಸಾದ್ಯ ಪರಿಚಕ್ರಾಮರಾವಣಃ ॥ ೧ ॥ ತತ್ರಾಪಶ್ಯತ್​ ಸ ವೈ ಕನ್ಯಾಂಕೃಷ್ಣಾಜಿನಜಟಾಧರಾಮ್ । ಆರ್ಷೇಣ ವಿಧಿನಾ ಚೈನಾಂ ದೀಪ್ಯಂತೀಂದೇವತಾಮಿವ ॥ ೨ ॥ ಸ ದೃಷ್ಟ್ವಾ ರೂಪಸಂಪನ್ನಾಂ ಕನ್ಯಾಂ ತಾಂಸುಮಹಾವ್ರತಾಮ್ । ಕಾಮಮೋಹಪರೀತಾತ್ಮಾ ಪಪ್ರಚ್ಛ ಪ್ರಹಸನ್ನಿವ ॥ ೩ ॥ ಕಿಮಿದಂ ವರ್ತಸೇ ಭದ್ರೇ ವಿರುದ್ಧಂಯೌವನಸ್ಯ ತೇ । ನ ಹಿ ಯುಕ್ತಾ ತವೈತಸ್ಯ ರೂಪಸ್ಯ ತಪಸಃ ಕ್ರಿಯಾ ॥ ೪ ॥ ರೂಪಂ ತೇಽನುಪಮಂ ಭೀರುಕಾಮೋನ್ಮಾದಕರಂ ನೃಣಾಮ್ । ನ ಯುಕ್ತಂ ತಪಸಿ ಸ್ಥಾತುಂ ನಿರ್ಗತೋಹ್ಯೇಷ ನಿರ್ಣಯಃ ॥ ೫ ॥ ಕಸ್ಯಾಸಿ ಕಿಮಿದಂ ಭದ್ರೇ ಕಶ್ಚ ಭರ್ತಾವರಾನನೇ । ಯೇನ ಸಂಭುಜ್ಯಸೇ ಭೀರು ಸ ನರಃ ಪುಣ್ಯಭಾಗ್ಭುವಿ ॥ ೬ ॥ ಪೃಚ್ಛತಃ ಶಂಸ ಮೇ ಸರ್ವಂ ಕಸ್ಯ ಹೇತೋಃ ಪರಿಶ್ರಮಃ । ಏವಮುಕ್ತಾ ತು ಸಾ ಕನ್ಯಾ ರಾವಣೇನಯಶಸ್ವಿನೀ ॥ ೭ ॥ ಅಬ್ರವೀದ್ವಿಧಿವತ್​ ಕೃತ್ವಾ ತಸ್ಯಾತಿಥ್ಯಂತಪೋಧನಾ । ಕುಶಧ್ವಜೋ ಮಮ ಪಿತಾಬ್ರಹ್ಮರ್ಷಿರಮಿತಪ್ರಭಃ ॥ ೮ ॥ ಬೃಹಸ್ಪತಿಸುತಃ ಶ್ರೀಮಾನ್​ ಬುದ್ಧ್ಯಾ ತುಲ್ಯೋ ಬೃಹಸ್ಪತೇಃ । ತಸ್ಯಾಹಂ ಕುರ್ವತೋ ನಿತ್ಯಂ ವೇದಾಭ್ಯಾಸಂಮಹಾತ್ಮನಃ ॥ ೯ ॥ ಸಂಭೂತಾ ವಾಙ್ಮಯೀ ಕನ್ಯಾ ನಾಮ್ನಾ ವೇದವತೀ ಸ್ಮೃತಾ । ತತೋ ದೇವಾಃ ಸಗಂಧರ್ವಾ ಯಕ್ಷರಾಕ್ಷಸಪನ್ನಗಾಃ ॥ ೧೦ ॥ ತೇಽಪಿ ಗತ್ವಾ ಹಿ ಪಿತರಂ ವರಣಂರೋಚಯಂತಿ ಮೇ । ನ ಚ ಮಾಂ ಸ ಪಿತಾ ತೇಭ್ಯೋ ದತ್ತವಾನ್​ರಾಕ್ಷಸರ್ಷಭ ॥ ೧೧ ॥ ಕಾರಣಂ ತದ್ವದಿಷ್ಯಾಮಿ ನಿಶಾಚರ ನಿಶಾಮಯ। ಪಿತುಸ್ತು ಮಮ ಜಾಮಾತಾ ವಿಷ್ಣುಃ ಕಿಲ ಸುರೇಶ್ವರಃ ॥ ೧೨ ॥ ಅಭಿಪ್ರೇತಸ್ತ್ರಿಲೋಕೇಶಸ್ತಸ್ಮಾನ್ನಾನ್ಯಸ್ಯ ಮೇ ಪಿತಾ । ದಾತುಮಿಚ್ಛತಿ ತಸ್ಮೈ ತು ತಚ್ಛ್ರುತ್ವಾಬಲದರ್ಪಿತಃ ॥ ೧೩ ॥ ದಂಭುರ್ನಾಮ ತತೋ ರಾಜಾ ದೈತ್ಯಾನಾಂಕುಪಿತೋಽಭವತ್​ । ತೇನ ರಾತ್ರೌ ಶಯಾನೋ ಮೇ ಪಿತಾಪಾಪೇನ ಹಿಂಸಿತಃ ॥ ೧೪ ॥ ತತೋ ಮೇ ಜನನೀ ದೀನಾ ತಚ್ಛರೀರಂಪಿತುರ್ಮಮ । ಪರಿಷ್ವಜ್ಯ ಮಹಾಭಾಗಾ ಪ್ರವಿಷ್ಟಾ ಹವ್ಯವಾಹನಮ್ ॥ ೧೫ ॥ ತತೋ ಮನೋರಥಂ ಸತ್ಯಂಪಿತುರ್ನಾರಾಯಣಂ ಪ್ರತಿ । ಕರೋಮೀತಿ ತಮೇವಾಹಂ ಹೃದಯೇನಸಮುದ್ವಹೇ ॥ ೧೬ ॥ ಇತಿ ಪ್ರತಿಜ್ಞಾಮಾರುಹ್ಯ ಚರಾಮಿ ವಿಪುಲಂತಪಃ । ಏತತ್ತೇ ಸರ್ವಮಾಖ್ಯಾತಂ ಮಯಾರಾಕ್ಷಸಪುಂಗವ ॥ ೧೭ ॥ ನಾರಾಯಣೋ ಮಮ ಪತಿರ್ನ ತ್ವನ್ಯಃ ಪುರುಷೋತ್ತಮಾತ್​ । ಆಶ್ರಯೇ ನಿಯಮಂ ಘೋರಂನಾರಾಯಣಪರೀಪ್ಸಯಾ ॥ ೧೮ ॥ ವಿಜ್ಞಾತಸ್ತ್ವಂ ಹಿ ಮೇ ರಾಜನ್​ ಗಚ್ಛ ಪೌಲಸ್ತ್ಯನಂದನ । ಜಾನಾಮಿ ತಪಸಾ ಸರ್ವಂ ತ್ರೈಲೋಕ್ಯೇಯದ್ಧಿ ವರ್ತತೇ ॥ ೧೯ ॥ ಸೋಽಬ್ರವೀದ್ರಾವಣೋ ಭೂಯಸ್ತಾಂಕನ್ಯಾಂ ಸುಮಹಾವ್ರತಾಮ್ । ಅವರುಹ್ಯ ವಿಮಾನಾಗ್ರಾತ್​ಕಂದರ್ಪಶರಪೀಡಿತಃ ॥ ೨೦ ಅವಲಿಪ್ತಾಸಿ ಸುಶ್ರೋಣಿ ಯಸ್ಯಾಸ್ತೇಮತಿರೀದೃಶೀ । ವೃದ್ಧಾನಾಂ ಮೃಗಶಾವಾಕ್ಷಿ ಭ್ರಾಜತೇಪುಣ್ಯಸಂಚಯಃ ॥ ೨೧ ॥ ತ್ವಂ ಸರ್ವಗುಣಸಂಪನ್ನಾ ನಾರ್ಹಸೇವಕ್ತುಮೀದೃಶಮ್ । ತ್ರೈಲೋಕ್ಯಸುಂದರೀ ಭೀರುಯೌವನಂ ತೇಽತಿವರ್ತತೇ ॥ ೨೨ ॥ ಅಹಂ ಲಂಕಾಪತಿರ್ಭದ್ರೇ ದಶಗ್ರೀವ ಇತಿ ಶ್ರುತಃ । ತಸ್ಯ ಮೇ ಭವ ಭಾರ್ಯಾ ತ್ವಂಭುಂಕ್ಷ್ವ ಭೋಗಾನ್ಯಥಾಸುಖಮ್ ॥ ೨೩ ॥ ಕಶ್ಚ ತಾವದಸೌ ಯಂ ತ್ವಂವಿಷ್ಣುರಿತ್ಯಭಿಭಾಷಸೇ । ವೀರ್ಯೇಣ ತಪಸಾ ಚೈವ ಭೋಗೇನ ಚಬಲೇನ ಚ ॥ ೨೪ ॥ ನ ಮಯಾ ಸ ಸಮೋ ಭದ್ರೇ ಯಂ ತ್ವಂಕಾಮಯಸೇಽಂಗನೇ । ಇತ್ಯುಕ್ತವತಿ ತಸ್ಮಿಂಸ್ತು ವೇದವತ್ಯಥಸಾಬ್ರವಿತ್​ ॥ ೨೫ ॥ ಮಾ ಮೈನಮಿತಿ ಸಾ ಕನ್ಯಾ ತಮುವಾಚ ನಿಶಾಚರಮ್ । ತ್ರೈಲೋಕ್ಯಧಿಪತಿಂ ವಿಷ್ಣುಂಸರ್ವಲೋಕನಮಸ್ಕೃತಮ್ ॥ ೨೬ ॥ ತ್ವದೃತೇ ರಾಕ್ಷಸೇಂದ್ರಾನ್ಯಃ ಕೋಽವಮನ್ಯೇತ ಬುದ್ಧಿಮಾನ್​ । ಏವಮುಕ್ತಸ್ತಯಾ ತತ್ರ ವೇದವತ್ಯಾ ನಿಶಾಚರಃ ॥ ೨೭ ॥ ಮೂರ್ಧಜೇಷು ತದಾ ಕನ್ಯಾಂ ಕರಾಗ್ರೇಣಪರಾಮೃಶತ್​ । ತತೋ ವೇದವತೀ ಕ್ರುದ್ಧಾ ಕೇಶಾನ್​ ಹಸ್ತೇನ ಸಾಚ್ಛಿನತ್​ ॥ ೨೮ ॥ ಅಸಿರ್ಭೂತ್ವಾ ಕರಸ್ತಸ್ಯಾಃ ಕೇಶಾಂಶ್ಛಿನ್ನಾಂಸ್ತದಾಕರೋತ್​ । ಸಾ ಜ್ವಲಂತೀವ ರೋಷೇಣ ದಹಂತೀವ ನಿಶಾಚರಮ್ ॥ ೨೯ ॥ ಉವಾಚಾಗ್ನಿಂ ಸಮಾಧಾಯ ಮರಣಾಯಕೃತತ್ವರಾ । ಧರ್ಷಿತಾಯಾಸ್ತ್ವಯಾನಾರ್ಯ ನ ಮೇಜೀವಿತಮಿಷ್ಯತೇ ॥ ೩೦ ॥ ರಕ್ಷಸ್ತಸ್ಮಾತ್​ ಪ್ರವೇಕ್ಷ್ಯಾಮಿಪಶ್ಯತಸ್ತೇ ಹುತಾಶನಮ್ । ಯಸ್ಮಾತ್ತು ಧರ್ಷಿತಾ ಚಾಹಂ ತ್ವಯಾಪಾಪಾತ್ಮನಾ ವನೇ ॥ ೩೧ ॥ ತಸ್ಮಾತ್ತವ ವಧಾರ್ಥಂ ಸಮುತ್ಪತ್ಸ್ಯೇಹ್ಯಹಂ ಪುನಃ । ನ ಹಿ ಶಕ್ಯಂ ಸ್ತ್ರಿಯಾ ಹಂತುಂ ಪುರುಷಃ ಪಾಪನಿಶ್ಚಯಃ ॥ ೩೨ ॥ ಶಾಪೇ ತ್ವಯಿ ಮಹೋತ್ಸೃಷ್ಟೇತಪಸಶ್ಚ ವ್ಯಯೋ ಭವೇತ್​ । ಯದಿ ತ್ವಸ್ತಿ ಮಯಾ ಕಿಂಚಿತ್​ ಕೃತಂ ದತ್ತಂಹುತಂ ತಥಾ ॥ ೩೩ ॥ ತಸ್ಮಾತ್ತ್ವಯೋನಿಜಾ ಸಾಧ್ವೀಭವೇಯಂಧರ್ಮಿಣಃ ಸುತಾ । ಏವಮುಕ್ತ್ವಾ ಪ್ರವಿಷ್ಟಾ ಸಾ ಜ್ವಲಿತಂಜಾತವೇದಸಮ್ ॥ ೩೪ ॥ ಪಪಾತ ಚ ದಿವೋ ದಿವ್ಯಾ ಪುಷ್ಪವೃಷ್ಟಿಃ ಸಮಂತತಃ । ಸೈಷಾ ಜನಕರಾಜಸ್ಯ ಪ್ರಸೂತಾ ತನಯಾಪ್ರಭೋ ॥ ೩೫ ॥ ತವ ಭಾರ್ಯಾ ಮಹಾಬಾಹೋ ವಿಷ್ಣುಸ್ತ್ವಂಹಿ ಸನಾತನಃ । ಪೂರ್ವಂ ಕ್ರೋಧಹತಃ ಶತ್ರುರ್ಯಯಾಸೌ ನಿಹತಸ್ತಯಾ ॥ ೩೬ ॥ ಉಪಾಶ್ರಯಿತ್ವಾ ಶೈಲಾಭಸ್ತವವೀರ್ಯಮಮಾನುಷಮ್ । ಏವಮೇಷಾ ಮಹಾಭಾಗಾಮರ್ತೆ್ಯÃಷೂತ್ಪತ್ಸ್ಯಸೇ ಪುನಃ ॥ ೩೭ ॥ ಕ್ಷೇತ್ರೇ ಹಲಮುಖೋತ್ಕೃಷ್ಟೇವೇದ್ಯಾಮಗ್ನಿಶಿಖೋಪಮಾ । ಏಷಾ ವೇದವತೀ ನಾಮ ಪೂರ್ವಮಾಸೀತ್​ಕೃತೇ ಯುಗೇ ॥ ೩೮ ॥ ತ್ರೇತಾಯುಗಮನುಪ್ರಾಪ್ಯ ವಧಾರ್ಥಂ ತಸ್ಯ ರಕ್ಷಸಃ । ಉತ್ಪನ್ನಾ ಮೈಥಿಲಕುಲೇ ಜನಕಸ್ಯ ಮಹಾತ್ಮನಃ ॥ ೩೯ ॥ ಸೀತೋತ್ಪನ್ನಾ ತು ಸೀತೇತಿ ಮಾನುಷೈಃಪುನರುಚ್ಯತೇ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತದಶಃ ಸರ್ಗಃ ಉತ್ತರಕಾಂಡಃ 