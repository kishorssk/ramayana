ಷಟ್​ಚತ್ವಾರಿಂಶಃ ಸರ್ಗಃ - ಸೀತಾಗಂಗಾತೀರನಯನಮ್ ತತೋ ರಜನ್ಯಾಂ ವ್ಯುಷ್ಟಾಯಾಂಲಕ್ಷ್ಮಣೋ ದೀನಚೇತನಃ । ಸುಮಂತ್ರಮಬ್ರವೀದ್ವಾಕ್ಯಂ ಮುಖೇನಪರಿಶುಷ್ಯತಾ ॥ ೧ ॥ ಸಾರಥೇ ತುರಗಾನ್​ ಶೀಘ್ರಂಯೋಜಯಸ್ವ ರಥೋತ್ತಮ್ । ಸ್ವಾಸ್ತೀರ್ಣಂ ರಾಜಭವನಾತ್​ಸೀತಾಯಾಶ್ಚಾಸನಂ ಕುರು ॥ ೨ ॥ ಸೀತಾ ಹಿ ರಾಜವಚನಾದಾಶ್ರಮಂಪುಣ್ಯಕರ್ಮಣಾಮ್ । ಮಯಾ ನೇಯಾ ಮಹರ್ಷೀಣಾಂಶೀಘ್ರಮಾನೀಯತಾಂ ರಥಃ ॥ ೩ ॥ ಸುಮಂತ್ರಸ್ತು ತಥೇತ್ಯಕ್ತ್ವಾಯುಕ್ತಂ ಪರಮವಾಜಿಭಿಃ । ರಥಂ ಸುರುಚಿಪ್ರಖ್ಯಂ ಸ್ವಾಸ್ತೀರ್ಣಂಸುಖಶಯ್ಯಯಾ ॥ ೪ ॥ ಆನೀಯೋವಾಚ ಸೌಮಿತ್ರಂ ಮಿತ್ರಾಣಾಂಮಾನವರ್ಧನಮ್ । ರಥೋಽಯಂ ಸಮನುಪ್ರಾಪ್ತೋ ಯತ್​ಕಾರ್ಯಂ ಕ್ರಿಯತಾಂ ಪ್ರಭೋ ॥ ೫ ॥ ಏವಮುಕ್ತಃ ಸುಮಂತ್ರೇಣ ರಾಜವೇಶ್ಮನಿಲಕ್ಷ್ಮಣಃ । ಪ್ರವಿಶ್ಯ ಸೀತಾಮಾಸಾದ್ಯ ವ್ಯಾಜಹಾರನರರ್ಷಭಃ ॥ ೬ ॥ ತ್ವಯಾ ಕಿಲೈಷ ನೃಪತಿರ್ವರಂ ವೈಯಾಚಿತಃ ಪ್ರಭುಃ । ನೃಪೇಣ ಚ ಪ್ರತಿಜ್ಞಾತಮಾಜ್ಞಪ್ತಶ್ಚಾಶ್ರಮಂ ಪ್ರತಿ ॥ ೭ ॥ ಗಂಗಾತೀರೇ ಮಯಾ ದೇವಿಋಷೀಣಾಮಾಶ್ರಮಾನ್​ ಶುಭಾನ್​ । ಶೀಘ್ರಂ ಗತ್ವಾ ತು ವೈದೇಹೀ ಶಾಸನಾತ್​ಪಾರ್ಥಿವಸ್ಯ ನಃ ॥ ೮ ॥ ಅರಣ್ಯೇ ಮುನಿಭಿರ್ಜುಷ್ಟೇ ಅಪನೇಯಾಭವಿಷ್ಯಸಿ । ಏವಮುಕ್ತಾ ತು ವೈದೇಹೀ ಲಕ್ಷ್ಮಣೇನ ಮಹಾತ್ಮನಾ ॥ ೯ ॥ ಪ್ರಹರ್ಷಮತುಲಂ ಲೇಭೇ ಗಮನಂಚಾಪ್ಯರೋಚಯತ್​ । ವಾಸಾಂಸಿ ಚ ಮಹಾರ್ಹಾಣಿ ರತ್ನಾನಿ ವಿವಿಧಾನಿ ಚ ॥ ೧೦ ॥ ಗೃಹೀತ್ವಾ ತಾನಿ ವೈದೇಹೀ ಗಮನಾಯೋಪಚಕ್ರಮೇ । ಇಮಾನಿ ಮುನಿಪತ್ನೀನಾಂ ದಾಸ್ಯಾಮ್ಯಾಭರಣಾನ್ಯಹಮ್ ॥ ೧೧ ವಸ್ತ್ರಾಣಿ ಚ ಮಹಾರ್ಹಾಣಿ ಧನಾನಿ ವಿವಿಧಾನಿ ಚ । ಸೌಮಿತ್ರಿಸ್ತು ತಥೇತ್ಯುಕ್ತ್ವಾರಥಮಾರೋಪ್ಯ ಮೈಥಿಲೀಮ್ ॥ ೧೨ ॥ ಪ್ರಯಯೌ ಶೀಘ್ರತುರಗೈರಾಮಸ್ಯಾಜ್ಞಾಮನುಸ್ಮರನ್​ । ಅಬ್ರವೀಚ್ಚ ತದಾ ಸೀತಾ ಲಕ್ಷ್ಮಣಂಲಕ್ಷ್ಮಿವರ್ಧನಮ್ ॥ ೧೩ ॥ ಅಶುಭಾನಿ ಬಹೂನ್ಯೇವ ಪಶ್ಯಾಮಿರಘುನಂದನ । ನಯನಂ ಮೇ ಸ್ಫುರತ್ಯದ್ಯ ಗಾತ್ರೋತ್ಕಂಪಶ್ಚ ಜಾಯತೇ ॥ ೧೪ ॥ ಹೃದಯಾ ಚೈವ ಸೌಮಿತ್ರೇ ಅಸ್ವಸ್ಥಮಿವಲಕ್ಷಯೇ । ಔತ್ಸುಕಂ ಪರಮಂ ಚಾಪಿ ಅಧೃತಿಶ್ಚ ಪರಾಮಮ ॥ ೧೫ ॥ ಶೂನ್ಯಾಮೇವ ಚ ಪಶ್ಯಾಮಿ ಪೃಥಿವೀಂಪೃಥುಲೋಚನ । ಅಪಿ ಸ್ವಸ್ತಿ ಭವೇತ್ತಸ್ಯ ಭ್ರಾತುಸ್ತೇಭ್ರಾತೃವತ್ಸಲ ॥ ೧೬ ॥ ಶ್ವಶ್ರೂಣಾಂ ಚೈವ ಮೇ ವೀರಸರ್ವಾಸಾಮವಿಶೇಷತಃ । ಪುರೇ ಜನಪದೇ ಚೈವ ಕುಶಲಂಪ್ರಾಣಿನಾಮಪಿ ॥ ೧೭ ॥ ಇತ್ಯಂಜಲಿಕೃತಾ ಸೀತಾ ದೇವತಾ ಅಭ್ಯಯಾಚತ । ಲಕ್ಷ್ಮಣೋರ್ಽಥಂ ತು ತಂ ಶ್ರುತ್ವಾಶಿರಸಾ ವಂದ್ಯ ಮೈಥಿಲೀಮ್ ॥ ೧೮ ॥ ಶಿವಮಿತ್ಯಬ್ರವೀದ್ಧೃಷ್ಟೋ ಹೃದಯೇನವಿಶುಷ್ಯತಾ । ತತೋ ವಾಸಮುಪಾಗಮ್ಯ ಗೋಮತೀತೀರ ಆಶ್ರಮೇ ॥ ೧೯ ॥ ಪ್ರಭಾತೇ ಪುನರುತ್ಥಾಯ ಸೌಮಿತ್ರಿಃ ಸೂತಮಬ್ರವೀತ್​ । ಯೋಜಯಸ್ವ ರಥಂ ಶೀಘ್ರಮದ್ಯ ಭಾಗೀರಥೀಜಲಮ್ ॥ ೨೦ ॥ ಶಿರಸಾ ಧಾರಯಿಷ್ಯಾಮಿ ತ್ರ್ಯಂಬಕಃ ಪರ್ವತೇ ಯಥಾ । ಸೋಽಶ್ವಾನ್​ ರಜ್ಜ್ವಾಥ ಚತುರೋರಥೇಯುಂಕ್ತ್ವಾ ಮನೋಜವಾನ್​ ॥ ೨೧ ॥ ಆರೋಹಸ್ವೇತಿ ವೈದೇಹೀಂ ಸೂತಃಪ್ರಾಂಜಲಿರಬ್ರವೀತ್​ । ಸಾ ತು ಸೂತಸ್ಯ ವಚನಾದಾರುರೋಹರಥೋತ್ತಮಮ್ ॥ ೨೨ ॥ ಸೀತಾ ಸೌಮಿತ್ರಿಣಾ ಸಾರ್ಧಂ ಸುಮಂತ್ರೇಣ ಚಧೀಮತಾ । ಆಸಸಾದ ವಿಶಾಲಾಕ್ಷೀ ಗಂಗಾಂ ಪಾಪವಿನಾಶಿನೀಮ್॥ ೨೩ ॥ ಅಥಾರ್ಧದಿವಸಂ ಗತ್ವಾ ಭಾಗೀರಥ್ಯಾ ಜಲಾಶಯಮ್ । ನಿರೀಕ್ಷ್ಯ ಲಕ್ಷ್ಮಣೋ ದೀನಃ ಪ್ರರುರೋದ ಮಹಾಸ್ವನಃ ॥ ೨೪ ॥ ಸೀತಾ ತು ಪರಮಾಯತ್ತಾ ದೃಷ್ಟ್ವಾಲಕ್ಷ್ಮಣಮಾತುರಮ್ । ಉವಾಚ ವಾಕ್ಯಂ ಧರ್ಮಜ್ಞಾ ಕಿಮಿದಂರುದ್ಯತೇ ತ್ವಯಾ ॥ ೨೫ ॥ ಜಾಹ್ನವೀತೀರಮಾಸಾದ್ಯ ಚಿರಾಭಿಲಾಷಿತಂಮಮ । ಹರ್ಷಕಾಲೇ ಕಿಮರ್ಥಂ ಮಾಂ ವಿಷಾದಯಸಿ ಲಕ್ಷ್ಮಣ ॥ ೨೬ ॥ ನಿತ್ಯಂ ತ್ವಂ ರಾಮಪಾರ್ಶೆ್ವÃಷು ವರ್ತಸೇಪುರುಷರ್ಷಭ । ಕಚ್ಚದ್ವಿನಾಕೃತಸ್ತೇನ ದ್ವಿರಾತ್ರಂಶೋಕಮಾಗತಃ ॥ ೨೭ ॥ ಮಮಾಪಿ ದಯಿತೋ ರಾಮೋ ಜೀವಿತಾದಪಿಲಕ್ಷ್ಮಣ । ನ ಚಾಹಮೇವಂ ಶೋಚಾಮಿ ಮೈವಂ ತ್ವಂ ಬಾಲಿಶೋ ಭವ ॥ ೨೮ ॥ ತಾರಯಸ್ವ ಚ ಮಾಂ ಗಂಗಾಂದರ್ಶಯಸ್ವ ಚ ತಾಪಸಾನ್​ । ತತೋ ಮುನಿಭ್ಯೋ ದಾಸ್ಯಾಮಿವಾಸಾಂಸ್ಯಾಭರಣಾನಿ ಚ ॥ ೨೯ ॥ ತತಃ ಕೃತ್ವಾ ಮಹರ್ಷಿಣಾಂಯಥಾವದಭಿವಾದನಮ್ । ತತ್ರ ಚೈಕಾಂ ನಿಶಾಮುಷ್ಯ ಯಾಸ್ಯಾಮಸ್ತಾಂ ಪುರೀಂ ಪುನಃ ॥ ೩೦ ॥ ಮಮಾಪಿ ಪದ್ಮಪತ್ರಾಕ್ಷಂ ಸಿಂಹೋರಸ್ಕಂಕೃಶೋದರಮ್ । ತ್ವರತೇ ಹಿ ಮನೋ ದ್ರಷ್ಟುಂ ರಾಮಂರಮಯತಾಂ ವರಮ್ ॥ ೩೧ ॥ ತಸ್ಯಾಸ್ತದ್ವಚನಂ ಶ್ರುತ್ವಾ ಪ್ರಮೃಜ್ಯ ನಯನೇ ಶುಭೇ । ನಾವಿಕಾನಾಹ್ವಯಾಮಾಸ ಲಕ್ಷ್ಮಣಃಪರವೀರಹಾ ॥ ೩೨ ॥ ಇಯಂ ಚ ಸಜ್ಜಾ ನೌಶ್ಚೇತಿ ದಾಶಾಃ ಪ್ರಾಂಜಲಯೋಽಬ್ರುವನ್​ । ತಿತೀರ್ಷುರ್ಲಕ್ಷ್ಮಣೋ ಗಂಗಾಂ ಶುಭಾಂನಾವಮುಪಾರುಹತ್​ ॥ ೩೩ ॥ ಗಂಗಾಂ ಸಂತಾರಯಾಮಾಸ ಲಕ್ಷ್ಮಣಸ್ತಾ ಸಮಾಹಿತಃ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಚತ್ವಾರಿಂಶಃ ಸರ್ಗಃ ಉತ್ತರಕಾಂಡಃ 