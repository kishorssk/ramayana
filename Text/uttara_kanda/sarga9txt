ನವಮಃ ಸರ್ಗಃ - ರಾವಣಾತ್ಯುತ್ಪತ್ತಿಃ ಕಸ್ಯಚಿತ್ತ್ವಥ ಕಾಲಸ್ಯ ಸುಮಾಲೀ ನಾಮರಾಕ್ಷಸಃ । ರಸಾತಲಾನ್ಮರ್ತ್ಯಲೋಕಂ ಸರ್ವಂ ವೈವಿಚಚಾರ ಹ ॥ ೧ ॥ ನೀಲಜೀಮೂತಸಂಕಾಶಸ್ತಪ್ತಕಾಂಚನಕುಂಡಲಃ । ಕನ್ಯಾಂ ದುಹಿತರಂ ಗೃಹ್ಯ ವಿನಾ ಪದ್ಮಮಿವಶ್ರಿಯಮ್ ॥ ೨ ॥ ರಾಕ್ಷಸೇಂದ್ರಃ ಸ ತು ತದಾ ವಿಚರನ್​ ವೈಮಹೀತಲಮ್ । ತದಾಪಶ್ಯತ್​ ಸ ಗಚ್ಛಂತಂ ಪುಷ್ಪಕೇಣಧನೇಶ್ವರಮ್ ॥ ೩ ॥ ಗಚ್ಛಂತಂ ಪಿತರಂ ದ್ರಷ್ಟುಂಪುಲಸ್ತ್ಯತನಯಂ ವಿಭುಮ್ । ತಂ ದೃಷ್ಟ್ವಾಮರಸಂಕಾಶಂ ಸ್ವಚ್ಛಂದಂತಪನೋಪಮಮ್ ॥ ೪ ॥ ರಸಾತಲಂ ಪ್ರವಿಷ್ಟಃ ಸನ್​ಮರ್ತ್ಯಲೋಕಾತ್​ ಸವಿಸ್ಮಯಃ । ಇತ್ಯೇವಂ ಚಿಂತಯಾಮಾಸ ರಾಕ್ಷಸಾನಾಂಮಹಾಮತಿಃ ॥ ೫ ॥ ಕಿಂ ಕೃತಂ ಶ್ರೇಯ ಇತ್ಯೇವಂವರ್ಧೇಮಹಿ ಕಥಂ ವಯಮ್ । ಅಥಾಬ್ರವೀತ್​ ಸುತಾಂ ರಕ್ಷಃ ಕೈಕಸೀಂ ನಾಮನಾಮತಃ ॥ ೬ ॥ ಪುತ್ರಿ ಪ್ರದಾನಕಾಲೋಽಯಂ ಯೌವನಂತೇಽತಿವರ್ತತೇ । ಪ್ರತ್ಯಾಖ್ಯಾನಾಚ್ಚ ಭೀತೇಸ್ತ್ವಂ ನವರೈಃ ಪ್ರತಿಗೃಹ್ಯಸೇ ॥ ೭ ॥ ತ್ವತ್ಕೃತೇ ಚ ವಯಂ ಸರ್ವೇ ಯಂತ್ರಿತಾಧರ್ಮಬುದ್ಧಯಃ । ತ್ವಂ ಹಿ ಸರ್ವಗುಣೋಪೇತಾ ಶ್ರೀಃ ಸಾಕ್ಷಾದಿವಪುತ್ರಿಕೇ ॥ ೮ ॥ ಕನ್ಯಾಪಿತೃತ್ವಂ ದುಃಖಂ ಹಿ ಸರ್ವೇಷಾಂಮಾನಕಾಂಕ್ಷಿಣಾಮ್ । ನ ಜ್ಞಾಯತೇ ಚ ಕಃ ಕನ್ಯಾಂ ವರಯೇದಿತಿ ಕನ್ಯಕೇ ॥ ೯ ॥ ಮಾತುಃ ಕುಲಂ ಪಿತೃಕುಲಂ ಯತ್ರಚೈವ ಪ್ರದೀಯತೇ । ಕುಲತ್ರಯಂ ಸದಾ ಕನ್ಯಾ ಸಂಶಯೇಸ್ಥಾಪ್ಯ ತಿಷ್ಠತಿ ॥ ೧೦ ॥ ಸಾ ತ್ವಂ ಮುನಿವರಂ ಶ್ರೇಷ್ಠಂಪ್ರಜಾಪತಿಕುಲೋದ್ಭವಮ್ । ಭಜ ವಿಶ್ವವಸಂ ಪುತ್ರಿ ಪೌಲಸ್ತ್ಯಂವರಯ ಸ್ವಯಮ್ ॥ ೧೧ ॥ ಈದೃಶಾಸ್ತೇ ಭವಿಷ್ಯಂತಿ ಪುತ್ರಾಃ ಪುತ್ರಿನ ಸಂಶಯಃ । ತೇಜಸಾ ಭಾಸ್ಕರಸಮೋಯಾದೃಶೋಽಯಂ ಧನೇಶ್ವರಃ ॥೧೨ ಸಾ ತು ತದ್ವಚನಂ ಶ್ರುತ್ವಾ ಕನ್ಯಕಾಪಿತೃಗೌರವಾತ್​ । ತತ್ರೋಪಾಗಮ್ಯ ಸಾ ತಸ್ಥೌ ವಿಶ್ರವಾಯತ್ರ ತಪ್ಯತೇ ॥ ೧೩ ॥ ಏತಸ್ಮಿನ್ನಂತರೇ ರಾಮಪುಲಸ್ತ್ಯತನಯೋ ದ್ವಿಜಃ । ಅಗ್ನಿಹೋತ್ರಮುಪತಿಷ್ಟಚ್ಚತುರ್ಥ ಇವಪಾವಕಃ ॥ ೧೪ ॥ ಅವಿಚಿಂತ್ಯ ತು ತಾಂ ವೇಲಾಂ ದಾರುಣಾಂಪಿತೃಗೌರವಾತ್​ । ಉಪಸೃತ್ಯಾಗ್ರತಸ್ತಸ್ಯ ಚರಣಾಧೋಮುಖೀ ಸ್ಥಿತಾ ॥ ೧೫ ॥ ವಿಲಿಖಂತೀ ಮುಹುರ್ಭೂಮಿಮಂಗುಷ್ಠಾಗ್ರೇಣಭಾಮಿನೀ । ಸ ತು ತಾಂ ಪ್ರೇಕ್ಷ್ಯ ಸುಶ್ರೋಣೀಂಪೂರ್ಣಚಂದ್ರನಿಭಾನನಾಮ್ ॥ ೧೬ ॥ ಅಬ್ರವೀತ್​ ಪರಮೋದಾರೋ ದೀಪ್ಯಮಾನಾಂಸ್ವತೇಜಸಾ । ಭದ್ರೇ ಕಸ್ಯಾಸಿ ದುಹಿತಾ ಕುತೋ ವಾತ್ವಮಿಹಾಗತಾ ॥ ೧೭ ॥ ಕಿಂ ಕಾರ್ಯಂ ಕಸ್ಯ ವಾಹೇತೋಸ್ತತ್ತ್ವತೋ ಬ್ರೂಹಿ ಶೋಭನೇ। ಏವಮುಕ್ತ್ವಾ ತು ಸಾ ಕನ್ಯಾ ಕೃತಾಂಜಲಿರಥಾಬ್ರವೀತ್​ ॥ ೧೮ ॥ ಆತ್ಮಪ್ರಭಾವೇಣ ಮುನೇ ಜ್ಞಾತುಮರ್ಹಸಿ ಮೇ ಮತಮ್ । ಕಿಂ ತು ಮಾಂ ವಿದ್ಧಿ ಬ್ರಹ್ಮರ್ಷೇ ಶಾಸನಾತ್​ಪಿತುರಾಗತಾಮ್ ॥ ೧೯ ॥ ಕೈಕಸೀ ನಾಮ ನಾಮ್ನಾಹಂ ಶೇಷಂ ತ್ವಂಜ್ಞಾತುಮರ್ಹಸಿ । ಸ ತು ಗತ್ವಾ ಮುನಿರ್ಧಾ್ಯನಂವಾಕ್ಯಮೇತದುವಾಚ ಹ ॥ ೨೦ ॥ ವಿಜ್ಞಾತಂ ತೇ ಮಯಾ ಭದ್ರೇ ಕಾರಣಂಯನ್ಮನೋಗತಮ್ । ಸುತಾಭಿಲಾಷೋ ಮತ್ತಸ್ತೇಮತ್ತಮಾತಂಗಗಾಮಿನಿ ॥ ೨೧ ॥ ದಾರುಣಾಯಾಂ ತು ವೇಲಾಯಾಂಯಸ್ಮಾತ್ತ್ವಂ ಮಾಮುಪಸ್ಥಿತಾ । ಶೃಣು ತಸ್ಮಾತ್​ ಸುತಾನ್​ ಭದ್ರೇಯಾದೃಶಾನ್​ ಜನಯಿಷ್ಯಸಿ ॥ ೨೨ ॥ ದಾರುಣಾನ್​ ದಾರುಣಾಕಾರಾನ್​ದಾರುಣಾಭಿಜನಪ್ರಿಯಾಮ್ । ಪ್ರಸವಿಷ್ಯಸಿ ಸುಶ್ರೋಣಿ ರಾಕ್ಷಸಾನ್​ಕ್ರೂರಕರ್ಮಣಃ ॥ ೨೩ ॥ ಸಾ ತು ತದ್ವಚನಂ ಶ್ರುತ್ವಾಪ್ರಣಿಪತ್ಯಾಬ್ರವೀದ್ವಚಃ । ಭಗವನ್ನೀದೃಶಾನ್​ ಪುತ್ರಾಂಸ್ತ್ವತ್ತೋಽಹಂ ಬ್ರಹ್ಮವಾದಿನಃ ॥ ೨೪ ॥ ನೇಚ್ಛಾಮಿ ಸುದುರಾಚಾರಾನ್​ ಪ್ರಸಾದಂಕರ್ತುಮರ್ಹಸಿ । ಕನ್ಯಯಾ ತ್ವೇವಮುಕ್ತಸ್ತು ವಿಶ್ರವಾಮುನಿಪುಂಗವಃ ॥ ೨೫ ॥ ಉವಾಚ ಕೈಕಸೀಂ ಭೂಯಃ ಪೂರ್ಣೇಂದುರಿವ ರೋಹಿಣೀಮ್ । ಪಶ್ಚಿಮೋ ಯಸ್ತವ ಸುತೋ ಭವಿಷ್ಯತಿಶುಭಾನನೇ ॥ ೨೬ ॥ ಮಮ ವಂಶಾನುರೂಪಃ ಸ ಧರ್ಮಾತ್ಮಾ ಚ ಭವಿಷ್ಯತಿ । ಏವಮುಕ್ತಾ ತು ಸಾ ಕನ್ಯಾ ರಾಮ ಕಾಲೇನಕೇನಚಿತ್​ ॥ ೨೭ ॥ ಜನಯಾಮಾಸ ಬೀಭತ್ಸಂರಕ್ಷೋರೂಪಂ ಸುದಾರುಣಮ್ । ದಶಗ್ರೀವಂ ಮಹಾದಂಷ್ಟ್ರಂನೀಲಾಂಜನಚಯೋಪಮಮ್ ॥ ೨೮ ॥ ತಾಮ್ರೋಷ್ಠಂ ವಿಂಶತಿಭುಜಂ ಮಹಾಸ್ಯಂದೀಪ್ತಮೂರ್ಧಜಮ್ । ತಸ್ಮಿನ್​ ಜಾತೇ ತು ತತ್ಕಾಲೇ ಸಜ್ವಾಲಕವಲಾಃ ಶಿವಾಃ ॥ ೨೯ ॥ ಕ್ರವ್ಯಾದಾಶ್ಚಾಪಸವ್ಯಾನಿ ಮಂಡಲಾನಿಪ್ರಚಕ್ರಮುಃ । ವವರ್ಷ ರುಧಿರಂ ದೇವೋ ಮೇಘಾಶ್ಚಖರನಿಸ್ವನಾಃ ॥ ೩೦ ॥ ಪ್ರಬಭೌ ನ ಚ ಸೂರ್ಯೋ ವೈಮಹೋಲ್ಕಾಶ್ಚಾಪತನ್​ ಭುವಿ । ಚಕಂಪೇ ಜಗತೀ ಚೈವ ವವುರ್ವಾತಾಃ ಸುದಾರುಣಾಃ ॥ ೩೧ ॥ ಅಕ್ಷೋಭ್ಯಃ ಕ್ಷುಭಿತಶ್ಚೈವ ಸಮುದ್ರಃ ಸರಿತಾಂ ಪತಿಃ । ಅಥ ನಾಮಾಕರೋತ್ತಸ್ಯ ಪಿತಾಮಹಸಮಃ ಪಿತಾ ॥ ೩೨ ॥ ದಶಗ್ರೀವಃ ಪ್ರಸೂತೋಽಯಂದಶಗ್ರೀವೋ ಭವಿಷ್ಯತಿ । ತಸ್ಯ ತ್ವನಂತರಂ ಜಾತಃ ಕುಂಭಕರ್ಣೋ ಮಹಾಬಲಃ ॥ ೩೩ ॥ ಪ್ರಮಾಣಾದ್ಯಸ್ಯ ವಿಪುಲಂ ಪ್ರಮಾಣಂ ನೇಹವಿದ್ಯತೇ । ತತಃ ಶೂರ್ಪಣಖಾ ನಾಮ ಸಂಜಜ್ಞೇವಿಕೃತಾನನಾ ॥ ೩೪ ॥ ವಿಭೀಷಣಶ್ಚ ಧರ್ಮಾತ್ಮಾ ಕೈಕಸ್ಯಾಃಪಶ್ಚಿಮಃ ಸುತಃ । ತಸ್ಮಿನ್​ ಜಾತೇ ಮಹಾಸತ್ತ್ವೇಪುಷ್ಪವರ್ಷಂ ಪಪಾತ ಹ ॥ ೩೫ ॥ ನಭಃಸ್ಥಾನೇ ದುಂದುಭಯೋ ದೇವಾನಾಂಪ್ರಾಣದಂಸ್ತದಾ । ವಾಕ್ಯಂ ಚೈವಾಂತರಿಕ್ಷೇ ಚ ಸಾಧು ಸಾಧ್ವಿತಿತತ್ತಥಾ ॥ ೩೬ ॥ ತೌ ತು ತತ್ರ ಮಹಾರಣ್ಯೇ ವವೃಧಾತೇಮಹೌಜಸೌ । ತೇಷಾಂ ಕ್ರೂರೋ ದಶಗ್ರೀವೋಲೋಕೋದ್ವೇಗಕರೋಽಭವತ್​ ॥ ೩೭ ॥ ಕುಂಭಕರ್ಣಃ ಪ್ರಮತ್ತಸ್ತು ಮಹರ್ಷೀನ್​ಧರ್ಮವತ್ಸಲಾನ್​ । ತ್ರೈಲೋಕ್ಯಂ ಭಕ್ಷಯನ್ನಿತ್ಯಾಸಂತುಷ್ಟೋ ವಿಚಚಾರ ಹ॥ ೩೮ ॥ ವಿಭೀಷಣಸ್ತು ಧರ್ಮಾತ್ಮಾ ನಿತ್ಯಂ ಧರ್ಮೋವ್ಯವಸ್ಥಿತಃ । ಸ್ವಾಧ್ಯಾಯನಿಯತಾಹಾರ ಉವಾಸ ವಿಜಿತೇಂದ್ರಿಯಃ ॥ ೩೯ ॥ ಅಥ ವೈಶ್ರವಣೋ ದೇವಸ್ತತ್ರ ಕಾಲೇನಕೇನಚಿತ್​ । ಆಗತಃ ಪಿತರಂ ದ್ರಷ್ಟುಂ ಪುಷ್ಪಕೇಣಧನೇಶ್ವರಃ ॥ ೪೦ ॥ ತಂ ದೃಷ್ಟ್ವಾ ಕೈಕಸೀ ತತ್ರ ಜ್ವಲಂತಮಿವತೇಜಸಾ । ಆಗಮ್ಯ ರಾಕ್ಷಸೀ ತತ್ರದಶಗ್ರೀವಮುವಾಚ ಹ ॥ ೪೧ ॥ ಪುತ್ರ ವೈಶ್ರವಣಂ ಪಶ್ಯ ಭ್ರಾತರಂತೇಜಸಾ ವೃತಮ್ । ಭ್ರಾತೃಭಾವೇ ಸಮೇ ಚಾಪಿ ಪಶ್ಯಾತ್ಮಾನಂತ್ವಮೀದೃಶಮ್ ॥ ೪೨ ॥ ದಶಗ್ರೀವ ತಥಾ ಯತ್ನಂ ಕರುಷ್ವಾಮಿತವಿಕ್ರಮ । ಯಥಾ ತ್ವಮಸಿ ಮೇ ಪುತ್ರ ಭವ ವೈಶ್ರವಣೋಪಮಃ ॥ ೪೩ ॥ ಮಾತುಸ್ತದ್ವಚನಂ ಶ್ರುತ್ವಾದಶಗ್ರೀವಃ ಪ್ರತಾಪವಾನ್​ । ಅಮರ್ಷಮತುಲಂ ಲೇಭೇ ಪ್ರತಿಜ್ಞಾಂಚಾಕರೋತ್ತದಾ ॥ ೪೪ ॥ ಸತ್ಯಂ ತೇ ಪ್ರತಿಜಾನಾಮಿಭ್ರಾತೃತುಲ್ಯೋಽಧಿಕೋಽಪಿ ವಾ । ಭವಿಷ್ಯಾಮೋಜಸಾ ಚೈವ ಸಂತಾಪಂ ತ್ಯಜಹೃದ್ಗತಮ್ ॥ ೪೫ ॥ ತತಸ್ತೇನೈವ ಕೋಪೇನ ದಶಗ್ರೀವಃ ಸಹಾನುಜಃ । ಚಿಕೀರ್ಷುರ್ದುಷ್ಕರಂ ಕರ್ಮ ತಪಸೇಧೃತಮಾನಸಃ ॥ ೪೬ ॥ ಪ್ರಾಪ್ಸ್ಯಾಮಿ ತಪಸಾ ಕಾಮಮಿತಿಕೃತ್ವಾಧ್ಯವಸ್ಯ ಚ । ಆಗಚ್ಛದಾತ್ಮಸಿದ್ಧ್ಯರ್ಥಂ ಗೋಕರ್ಣಸ್ಯಾಶ್ರಮಂ ಶುಭಮ್ ॥೪೭ ಸ ರಾಕ್ಷಸಸ್ತತ್ರ ಸಹಾನುಜಸ್ತದಾ ತಪಶ್ಚಕಾರಾತುಲಮುಗ್ರವಿಕ್ರಮಃ । ಅತೋಷಯಚ್ಚಾಪಿ ಪಿತಾಮಹಂ ವಿಭುಂದದೌ ಸ ತುಷ್ಟಶ್ಚ ವರಾನ್​ಜಯಾವಹಾನ್​ ॥ ೪೮ ॥ ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ ಉತ್ತರಕಾಂಡಃ 