<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title></title>
	<link rel="stylesheet" type="text/css" href="css/style.css" />
</head>
<body>
	<div class="sname"><b>ಪ್ರಥಮಃ  ಸರ್ಗಃ - ರಾಮಪ್ರಶ್ನಃ </b> ೪೧ ಶ್ಲೋಕಗಳು</div>
	<div class="verse">ಪ್ರಾಪ್ತರಾಜಸ್ಯ ರಾಮಸ್ಯ ರಾಕ್ಷಸಾನಾಂವಧೇ ಕೃತೇ ।<br />ಆಜಗ್ಮುರ್ಮುನಯಃ ಸರ್ವೇ ರಾಘವಂಪ್ರತಿನಂದಿತುಮ್ ॥ ೧ ॥</div>
	<div class="verse">ಕೌಶಿಕೋಽಥ ಯವಕ್ರೀತೋ ಗಾರ್ಗ್ಯೋಗಾಲವ ಏವ ಚ ।<br />ಕಣ್ವೋ ಮೇಧಾತಿಥೇಃ ಪುತ್ರಃ ಪೂರ್ವಸ್ಯಾಂ ದಿಶಿ ಯೇ ಶ್ರಿತಾಃ ॥ ೨ ॥</div>
	<div class="verse">ಸ್ವಸ್ತ್ಯತ್ರೇಯೋಽಥಭಗವಾನ್ನಮುಚಿಃ ಪ್ರಮುಚಿಸ್ತತಥಾ ।<br />ಅಗಸ್ತ್ಯೋಽತ್ರಿಶ್ಚ ಭಗವಾನ್​ಸುಮುಖೋ ವಿಮುಖಸ್ತಥಾ ॥ ೩ ॥</div>
	<div class="verse">ಆಜಗ್ಮುಸ್ತೇ ಸಹಾಗಸ್ತ್ಯಾ ಯೇ ಸ್ಥಿತಾದಕ್ಷಿಣಾಂ ದಿಶಮ್ ।<br />ನೃಷದ್ಗುಃ ಕವಷೋ ಧೌಮ್ಯೋರೌದ್ರೇಯಶ್ಚ ಮಹಾನೃಷಿಃ ॥</div>
	<div class="verse">ತೇಽಪ್ಯಾಜಗ್ಮುಃ ಸಶಿಷ್ಯಾ ವೈ ಯೇ ಶ್ರಿತಾಃ ಪಶ್ಚಿಮಾಂ ದಿಶಮ್ ।<br />ವಸಿಷ್ಠಃ ಕಶ್ಯಪೋಽಥಾತ್ರಿರ್ವಿಶ್ವಾಮಿತ್ರಃ ಸಗೌತಮಃ ॥ ೫ ॥</div>
	<div class="verse">ಜಮದಗ್ನಿರ್ಭರದ್ವಾಜಸ್ತೇಽಪಿಸಪ್ತರ್ಷಯಸ್ತಥಾ ।<br /> ಉದೀಚ್ಯಾಂ ದಿಶಿ ಸಪ್ತೈತೇ ನಿತ್ಯಮೇವನಿವಾಸಿನಃ ॥ ೬ ॥</div>
	<div class="verse">ಸಂಪ್ರಾಪ್ಯ ತೇ ಮಹಾತ್ಮಾನೋ ರಾಘವಸ್ಯ ನಿವೇಶನಮ್ ।<br /> ಪ್ರತೀಹಾರಸ್ತತಸ್ತೂರ್ಣಮಗಸ್ತ್ಯವಚನ್ ವಿಷ್ಠಿತಾಃ ಪ್ರತಿಹಾರಾರ್ಥಂಹುತಾಶನಸಮಪ್ರಭಾಃ ॥ ೭ ॥</div>
	<div class="verse">ವೇದವೇದಾಂಗವಿದುಷೋನಾನಾಶಾಸ್ತ್ರವಿಶಾರದಾಃ ।<br />ದ್ವಾಃಸ್ಥಂ ಪ್ರೋವಾಚ ಧರ್ಮಾತ್ಮಾ ಹ್ಯಗಸ್ತ್ಯೋ ಮುನಿಸತ್ತಮಃ ॥ ೮ ॥</div>
	<div class="verse">ನಿವೇದ್ಯತಾಂ ದಾಶರಥೇರ್ಋಷೀನಸ್ಮಾನ್​ಸಮಾಗತಾನ್​ ।<br /> ಾದ್ದ್ರುತಮ್ ॥ ೯ ॥</div>
	<div class="verse">ಸಮೀಪಂ ರಾಘವಸ್ಯಾಶು ಪ್ರವಿವೇಶಮಹಾತ್ಮನಃ ।<br />ನಯೇಂಗಿತಜ್ಞಃ ಸದ್ವೃತ್ತೋ ದಕ್ಷೋಧೈರ್ಯಸಮನ್ವಿತಃ ॥ ೧೦ ॥</div>
	<div class="verse">ಸ ರಾಮಂ ದೃಶ್ಯ ಸಹಸಾಪೂರ್ಣಚಂದ್ರಸಮದ್ಯುತಿಮ್ ।<br />ಅಗಸ್ತ್ಯಂ ಕಥಯಾಮಾಸಸಂಪ್ರಾಪ್ತಮೃಷಿಭಿಃ ಸಹ ॥೧೧</div>
	<div class="verse">ಶ್ರತ್ವಾ ಪ್ರಾಪ್ತಾನ್​ ಮುನೀಂಸ್ತಾಂಸ್ತು ಬಾಲಸೂರ್ಯಸಮಪ್ರಭಾನ್​ ।<br />ಪ್ರತ್ಯುವಾಚ ತತೋ ದಾಸ್ಯಂಪ್ರವೇಶಯ ಯಥಾಸುಖಮ್ ॥೧೨</div>
	<div class="verse">ತಾನ್​ ಸಂಪ್ರಾಪ್ತಾನ್​ ಮುನೀನ್​ ದೃಷ್ಟ್ವಾಪ್ರತ್ಯುತ್ಥಾಯ ಕೃತಾಂಜಲಿಃ ।<br /> ಪಾದ್ಯಾರ್ಘ್ಯಾದಿಭಿರಾನರ್ಚ್ಯ ಗಾಂ ನಿವೇದ್ಯ ಚಸಾದರಮ್ ॥ ೧೩ ॥</div>
	<div class="verse">ರಾಮೋಽಭಿವಾದ್ಯ ಪ್ರಯತ ಆಸನಾನ್ಯಾದಿದೇಶ ಹ ।<br />ತೇಷು ಕಾಂಚನಚಿತ್ರೇಷು ಸ್ವಾಸ್ತೀರ್ಣೇಷುಸುಖೇಷು ಚ ॥ ೧೪ ॥</div>
	<div class="verse">ಕುಶಾಂತರ್ಧಾನದತ್ತೇಷುಮೃಗಚರ್ಮಯುತೇಷು ಚ ।<br />ಯಥಾರ್ಹಮುಪವಿಷ್ಟಾಸ್ತೇಆಸನೇಷ್ವೃಷಿಪುಂಗವಾಃ ॥೧೫</div>
	<div class="verse">ರಾಮೇಣ ಕುಶಲಂ ಪೃಷ್ಟಾಃ ಸಶಿಷ್ಯಾಃ ಸಪುರೋಗಮಾಃ ।<br />ಮಹರ್ಷಯೋ ವೇದವಿದೋ ರಾಮಂವಚನಮಬ್ರುವನ್​ ॥ ೧೬ ॥</div>
	<div class="verse">ಕುಶಲಂ ನೋ ಮಹಾಬಾಹೋ ಸರ್ವತ್ರರಘುನಂದನ ।<br />ತ್ವಾಂ ತು ದಿಷ್ಟ್ಯಾ ಕುಶಲಿನಂ ಪಶ್ಯಾಮೋಹತಶಾತ್ರವಮ್ ॥ ೧೭ ॥</div>
	<div class="verse">ದಿಷ್ಟ್ಯಾ ತ್ವಯಾ ಹತೋ ರಾಜನ್​ ರಾವಣೋಲೋಕರಾವಣಃ ।<br />ನ ಹಿ ಭಾರಃ ಸ ತೇ ರಾಮ ರಾವಣಃ ಪುತ್ತಪೌತ್ರವಾನ್​ ॥ ೧೮ ॥</div>
	<div class="verse">ಸಧನುಸ್ತ್ವಂ ಹಿ ಲೋಕಾಂಸ್ತ್ರೀನ್​ವಿಜಯೇಥಾ ನ ಸಂಶಯಃ ।<br />ದಿಷ್ಯಾ ತ್ವಯಾ ಹತೋ ರಾಮ ರಾವಣೋರಾಕ್ಷಸೇಶ್ವರಃ ॥ ೧೯ ॥</div>
	<div class="verse">ದಿಷ್ಟ್ಯಾ ವಿಜಯಿನಂ ತ್ವಾದ್ಯ ಪಶ್ಯಾಮಃ ಸಹಸೀತಯಾ ।<br /> ಲಕ್ಷ್ಮಣೇನ ಚ ಧರ್ಮಾತ್ಮಾನ್​ ಭ್ರಾತ್ರಾ ತ್ವದ್ಧಿತಕಾರಿಣಾ ॥ ೨೦ ॥</div>
	<div class="verse">ಮಾತೃಭಿರ್ಭಾ್ರತೃಸಹಿತಂಪಶ್ಯಾಮೋಽದ್ಯ ವಯಂ ನೃಪ ।<br />ದಿಷ್ಟ್ಯಾ ಪ್ರಹಸ್ತೋ ವಿಕಟೋವಿರೂಪಾಕ್ಷೋ ಮಹೋದರಃ ॥೨೧</div>
	<div class="verse">ಅಕಂಪನಶ್ಚ ದುರ್ಧರ್ಷೋ ನಿಹತಾಸ್ತೇ ನಿಶಾಚರಾಃ ।<br />ಯಸ್ಯ ಪ್ರಮಾಣಾದ್ವಿಪುಲಂ ಪ್ರಮಾಣಂನೇಹ ವಿದ್ಯತೇ ॥ ೨೨ ॥</div>
	<div class="verse">ದಿಷ್ಟ್ಯಾ ತೇ ಸಮರೇ ರಾಮಕುಂಭಕರ್ಣೋ ನಿಪಾತಿತಃ ।<br />ತ್ರಿಶಿರಾಶ್ಚಾತಿಕಾಯಶ್ಚದೇವಾಂತಕನರಾಂತಕೌ ॥೨೩</div>
	<div class="verse">ದಿಷ್ಟ್ಯಾ ತೇ ನಿಹತಾ ರಾಮ ಮಹಾವೀರ್ಯಾ ನಿಶಾಚರಾಃ ।<br />ಕುಂಭಶ್ಚೈವ ನಿಕುಂಭಶ್ಚ ರಾಕ್ಷಸೌಭೀಮದರ್ಶನೌ ॥ ೨೪ ॥</div>
	<div class="verse">ದಿಷ್ಟ್ಯಾ ತೌ ನಿಹತೌ ರಾಮ ಕುಂಭಕರ್ಣಸುತೌಮೃಧೇ ।<br />ಯುದ್ಧೋನ್ಮತ್ತಶ್ಚ ಮತ್ತಶ್ಚ ಕಾಲಾಂತಕಯಮೋಪಮೌ ॥ ೨೫ ॥</div>
	<div class="verse">ಯಜ್ಞಕೋಪಶ್ಚ ಬಲವಾನ್​ಧೂಮ್ರಾಕ್ಷೋ ನಾಮ ರಾಕ್ಷಸಃ ।<br />ಕುರ್ವಂತಃ ಕದನಂ ಘೋರಮೇತೇಶಸ್ತ್ರಾಸ್ತ್ರಪಾರಗಾಃ ॥ ೨೬ ॥</div>
	<div class="verse">ಅಂತಕಪ್ರತಿಮೈರ್ಬಾಣೈರ್ದಿಷ್ಟ್ಯಾವಿನಿಹತಾಸ್ತ್ವಯಾ ।<br />ದಿಷ್ಟ್ಯಾ ತ್ವಂ ರಾಕ್ಷಸೇಂದ್ರೇಣದ್ವಂದ್ವಯುದ್ಧಮುಪಾಗತಃ ॥೨೭</div>
	<div class="verse">ದೇವತಾನಾಮವಧ್ಯೇನ ವಿಜಯಂ ಪ್ರಾಪ್ತವಾನಸಿ ।<br />ಸಂಖ್ಯೇ ತಸ್ಯ ನ ಕಿಂಚಿತ್ತು ರಾವಣಸ್ಯ ಪರಾಭವಃ ॥ ೨೮ ॥</div>
	<div class="verse">ದ್ವಂದ್ವಯುದ್ಧಮನುಪ್ರಾಪ್ತೋ ದಿಷ್ಟ್ಯಾತೇ ರಾವಣಿರ್ಹತಃ ।<br />ದಿಷ್ಟ್ಯಾ ತಸ್ಯ ಮಹಾಬಾಹೋಕಾಲಸ್ಯೇವಾಭಿಧಾವತಃ ॥ ೨೯ ॥</div>
	<div class="verse">ಮುಕ್ತಃ ಸುರರಿಪೋರ್ವೀರ ಪ್ರಾಪ್ತಶ್ಚವಿಜಯಸ್ತ್ವಯಾ ।<br />ಅಭಿನಂದಾಮ ತೇ ಸರ್ವೇಸಂಶ್ರುತ್ಯೇಂದ್ರಜಿತೋ ವಧಮ್ ॥೩೦</div>
	<div class="verse">ಸೋಽವಧ್ಯಃ ಸರ್ವಭೂತಾನಾಂಮಹಾಮಾಯಾಧರೋ ಯುಧಿ ।<br />ವಿಸ್ಮಯಸ್ತ್ವೇಷ ಚಾಸ್ಮಾಕಂತಚ್ಛ್ರುತ್ವೇಂದ್ರಜಿತಂ ಹತಮ್ ॥೩೧</div>
	<div class="verse">ಏತೇ ಚಾನ್ಯೇ ಚ ಬಹವೋ ರಾಕ್ಷಸಾಃ ಕಾಮರೂಪಿಣಾಃ ।<br />ದಿಷ್ಟ್ಯಾ ತ್ವಯಾ ಹತಾ ವೀರಾ ರಘೂಣಾಂಕುಲವರ್ಧನ ॥ ೩೨ ॥</div>
	<div class="verse">ದತ್ತ್ವಾ ಪುಣ್ಯಮಿಮಾಂ ವೀರಸೌಮ್ಯಾಮಭಯದಕ್ಷಿಣಾಮ್ ।<br />ದಿಷ್ಟ್ಯಾ ವರ್ಧಸಿ ಕಾಕುತ್ಸ್ಥ ಜಯೇನಾಮಿತ್ರಕರ್ಶನ ॥೩೩</div>
	<div class="verse">ಶ್ರುತ್ವಾ ತು ತೇಷಾಂ ವಚನಮೃಷೀಣಾಂಭಾವಿತಾತ್ಮನಾಮ್ ।<br />ವಿಸ್ಮಯಂ ಪರಮಂ ಗತ್ವಾ ರಾಮಃ ಪ್ರಾಂಜಲಿರಬ್ರವೀತ್​ ॥ ೩೪ ॥</div>
	<div class="verse">ಭಗವಂತಃ ಕುಂಭಕರ್ಣಂ ರಾವಣಂ ಚ ನಿಶಾಚರಮ್ ।<br />ಅತಿಕ್ರಮ್ಯ ಮಹಾವೀರ್ಯೌ ಕಿಂ ಪ್ರಶಂಸಥರಾವಣಿಮ್ ॥ ೩೫ ॥</div>
	<div class="verse">ಮಹೋದರಂ ಪ್ರಹಸ್ತಂ ಚ ವಿರೂಪಾಕ್ಷಂಚ ರಾಕ್ಷಸಮ್ ।<br />ಮತ್ತೋನ್ಮತ್ತೌ ಚ ದುರ್ಧರ್ಷೌದೇವಾಂತಕನರಾಂತಕೌ ॥ ೩೬ ॥</div>
	<div class="verse">ಅತಿಕ್ರಮ್ಯ ಮಹಾವೀರ್ಯಾನ್​ ಕಿಂಪ್ರಶಂಸಥ ರಾವಣಿಮ್ ।<br />ವಿಸ್ಮಯಂ ತ್ರಿಶಿರಸಂ ಧೂಮ್ರಾಕ್ಷಂ ಚ ನಿಶಾಚರಮ್ ॥ ೩೭ ॥</div>
	<div class="verse">ಅತಿಕ್ರಮ್ಯ ಮಹಾವೀರ್ಯಾನ್​ ಕಿಂಪ್ರಶಂಸಥ ರಾವಣಿಮ್ ।<br />ಕೀದೃಶೋ ವೈ ಪ್ರಭಾವೋಽಸ್ಯ ಕಿಂ ಬಲಂಕಃ ಪರಾಕ್ರಮಃ ॥ ೩೮ ॥</div>
	<div class="verse">ಕೇನ ವಾ ಕಾರಣೇನೈಷರಾವಣಾದತಿರಿಚ್ಯತೇ ।<br />ಶಕ್ಯಂ ಯದಿ ಮಯಾ ಶ್ರೋತುಂ ನ ಖಲ್ವಾಜ್ಞಾಪಯಾಮಿ ವಃ ॥ ೩೯ ॥</div>
	<div class="verse">ಯದಿ ಗುಹ್ಯಂ ನ ಚೇದ್ವಕ್ತುಂ ಶ್ರೋತುಮಿಚ್ಛಾಮಿ ಕಥ್ಯತಾಮ್ ।<br />ಶಕ್ರೋಽಪಿ ವಿಜಿತಸ್ತೇನ ಕಥಂಲಬ್ಧವರಶ್ಚ ಸಃ ॥ ೪೦ ॥</div>
	<p>ಕಥಂ ಚ ಬಲವಾನ್​ ಪುತ್ರೋ ನ ಪಿತಾ ತಸ್ಯ ರಾವಣಃ ॥ ಕಥಂ ಪಿತುಶ್ಚಾಭ್ಯಧಿಕೋ ಮಹಾಹವೇ</p>
	<div class="verse">ಶಕ್ರಸ್ಯ ಜೇತಾ ಹಿ ಕಥಂ ಸರಾಕ್ಷಸಃ ।<br />ವರಾಶ್ಚ ಲಬ್ಧಾಃ ಕಥಯಸ್ವ ಮೇಽದ್ಯ ತತ್​ ಪೃಚ್ಛತಶ್ಚಾಸ್ಯ ಮುನೀಂದ್ರಸರ್ವಮ್ ॥ ೪೧ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪ್ರಥಮಃ ಸರ್ಗಃ</div>
	
	
	<div class="sname"><b>ದ್ವಿತೀಯಃ  ಸರ್ಗಃ - ಪೌಲಸ್ತ್ಯೋತ್ಪತ್ತಿಃ</b> ೩೪ ಶ್ಲೋಕಗಳು</div>
	<div class="verse">ತಸ್ಯ ತದ್ವಚನಂ ಶ್ರುತ್ವಾ ರಾಘವಸ್ಯ ಮಹಾತ್ಮನಃ ।<br />ಕುಂಭಯೋನಿರ್ಮಹಾತೇಜಾ ರಾಮಮೇತದುವಾಚ ಹ ॥ ೧ ॥</div>
	<div class="verse">ಶೃಣು ರಾಮ ಯಥಾವೃತ್ತಂ ತಸ್ಯ ತೇಜೋಬಲಂ ಮಹತ್​ ।<br />ಜಘಾನ ಶತ್ರೂನ್​ ಯೇನಾಸೌ ಚ ವಧ್ಯಃ ಸಶತ್ರುಭಿಃ ॥ ೨ ॥</div>
	<div class="verse">ತಾವತ್ತೇ ರಾವಣಸ್ಯೇದಂ ಕುಲಂ ಜನ್ಮ ಚರಾಘವ ।<br />ವರಪ್ರದಾನಂ ಚ ತಥಾ ತಸ್ಮೈ ದತ್ತಂಬ್ರವೀಮಿ ತೇ ॥ ೩ ॥</div>
	<div class="verse">ಪುರಾ ಕೃತಯುಗೇ ರಾಮಪ್ರಜಾಪತಿಸುತಃ ಪ್ರಭುಃ ।<br /> ಪುಲಸ್ತ್ಯೋ ನಾಮ ಬ್ರಹ್ಮರ್ಷಿಃ ಸಾಕ್ಷಾದಿವಪಿತಾಮಹಃ ॥ ೪ ॥</div>
	<div class="verse">ನಾನುಕೀರ್ತ್ಯಾ ಗುಣಾಸ್ತಸ್ಯ ಧರ್ಮತಃ ಶೀಲತಸ್ತಥಾ ।<br />ಪ್ರಜಾಪತೇಃ ಪುತ್ರ ಇತಿ ವಕ್ತುಂ ಶಕ್ಯಂ ಹಿ ಹಿ ನಾಮತಃ ॥ ೫ ॥</div>
	<div class="verse">ಪ್ರಜಾಪತಿಸುತತ್ವೇನ ದೇವಾನಾಂವಲ್ಲಭೋ ಹಿ ಸಃ ।<br />ಇಷ್ಟಃ ಸರ್ವಸ್ಯ ಲೋಕಸ್ಯ ಗುಣೈಃಶುಭ್ರೈರ್ಮಹಾಮತಿಃ ॥ ೬ ॥</div>
	<div class="verse">ಸ ತು ಧರ್ಮಪ್ರಸಂಗೇನ ಮೇರೋಃ ಪಾರ್ಶ್ವೇ ಮಹಾಗಿರೇಃ ।<br />ತೃಣಬಿಂದ್ವಾಶ್ರಮಂ ಗತ್ವಾ ನ್ಯವಸನ್ಮುನಿಪುಂಗವಃ ॥ ೭ ॥</div>
	<div class="verse">ತಪಸ್ತೇಪೇ ಸ ಧರ್ಮಾತ್ಮಾ ಸ್ವಾಧ್ಯಾಯನಿಯತೇಂದ್ರಿಯಃ ।<br />ಗತ್ವಾಶ್ರಮಪದಂ ತಸ್ಯ ವಿಘ್ನಂಕುರ್ವಂತಿ ಕನ್ಯಕಾಃ ॥ ೮ ॥</div>
	<div class="verse">ದೇವಪನ್ನಗಕನ್ಯಾಶ್ಚ ರಾಜರ್ಷಿತನಯಾಶ್ಚ ಯಾಃ ।<br />ಕ್ರೀಡಂತ್ಯೋಽಪ್ಸರಸಶ್ಚೈವ ತಂದೇಶಮುಪಪೇದಿರೇ ॥ ೯ ॥</div>
	<div class="verse">ಸರ್ವರ್ತುಷೂಪಭೋಗ್ಯತ್ವಾದ್ರಮ್ಯತ್ವಾತ್​ ಕಾನನಸ್ಯ ಚ ।<br />ನಿತ್ಯಶಸ್ತಾಸ್ತು ತಂ ದೇಶಂ ಗತ್ವಾಕ್ರೀಡಂತಿ ಕನ್ಯಕಾಃ ॥ ೧೦ ॥</div>
	<div class="verse">ದೇಶಸ್ಯ ರಮಣೀಯತ್ವಾತ್​ಪುಲಸ್ತ್ಯೋ ಯತ್ರ ಸ ದ್ವಿಜಃ ।<br />ಗಾಯಂತ್ಯೋ ವಾದಯಂತ್ಯಶ್ಚ ಲಾಸಯಂತ್ಯಸ್ತಥೈವ ಚ ॥ ೧೧ ॥</div>
	<div class="verse">ಮುನೇಸ್ತಪಸ್ವಿನಸ್ತಸ್ಯ ವಿಘ್ನಂಚಕ್ರುರನಿಂದಿತಾಃ ।<br />ಅಥ ಕ್ರುದ್ಧೋ ಮಹಾತೇಜಾ ವ್ಯಾಜಹಾರಮಹಾಮುನಿಃ ॥ ೧೨ ॥</div>
	<div class="verse">ಯಾ ಮೇ ದರ್ಶನಮಾಗಚ್ಛೇತ್​ ಸಾಗರ್ಭಂ ಧಾರಯಿಷ್ಯತಿ ।<br />ತಾಸ್ತು ಸರ್ವಾಃ ಪ್ರತಿಶ್ರುತ್ಯ ತಸ್ಯ ವಾಕ್ಯಂ ಮಹಾತ್ಮನಃ ॥ ೧೩ ॥</div>
	<div class="verse">ಬ್ರಹ್ಮಶಾಪಭಯಾದ್ಭೀತಾಸ್ತಂ ದೇಶಂನೋಪಚಕ್ರಮುಃ ।<br />ತೃಣಬಿಂದೋಸ್ತು ರಾಜರ್ಷೇಸ್ತನಯಾ ನಶೃಣೋತಿ ತತ್​ ॥ ೧೪ ॥</div>
	<div class="verse">ಗತ್ವಾಶ್ರಮಪದಂ ತತ್ರ ವಿಚಚಾರಸುನಿರ್ಭಯಾ ।<br />ನ ಸಾಪಶ್ಯತ್​ ಸ್ಥಿತಾ ತತ್ರಕಾಂಚಿದಭ್ಯಾಗತಾಂ ಸಖೀಮ್ ॥ ೧೫ ॥</div>
	<div class="verse">ತಸ್ಮಿನ್​ ಕಾಲೇ ಮಹಾತೇಜಾಃ ಪ್ರಾಜಾಪತ್ಯೋ ಮಹಾನೃಷಿಃ ।<br />ಸ್ವಾಧ್ಯಾಯಮಕರೋತ್ತತ್ರ ತಪಸಾಭಾವಿತಃ ಸ್ವಯಮ್ ॥ ೧೬ ॥</div>
	<div class="verse">ಸಾ ತು ವೇದಶ್ರುತಿಂ ಶ್ರುತ್ವಾ ದೃಷ್ಟ್ವಾವೈ ತಪಸೋ ನಿಧಿಮ್ ।<br />ಅಭವತ್​ ಪಾಂಡುದೇಹಾ ಸಾಸುವ್ಯಂಜಿತಶರೀರಜಾ ॥ ೧೭ ॥</div>
	<div class="verse">ಬಭೂವ ಚ ಸಮುದ್ವಿಗ್ನಾ ದೃಷ್ಟ್ವಾತದ್ದೋಷಮಾತ್ಮನಃ ।<br />ಇದಂ ಮೇ ಕಿಂ ತ್ವಿತಿ ಜ್ಞಾತ್ವಾಪಿತುರ್ಗತ್ವಾಶ್ರಮೇ ಸ್ಥಿತಾ ॥ ೧೮ ॥</div>
	<div class="verse">ತಾಂ ತು ದೃಷ್ಟ್ವಾ ತಥಾಭೂತಾಂತೃಣಬಿಂದುರಥಾಬ್ರವೀತ್​ ।<br />ಕಿಂ ತ್ವಮೇತತ್ತ್ವಸದೃಶಂಧಾರಯಸ್ಯಾತ್ಮನೋ ವಪುಃ ॥ ೧೯ ॥</div>
	<div class="verse">ಸಾ ತು ಕೃತಾಂಜಲಿಂ ದೀನಾ ಕನ್ಯೋವಾಚತಪೋಧನಮ್ ।<br />ನ ಜಾನೇ ಕಾರಣಂ ತಾತ ಯೇನ ಮೇರೂಪಮೀದೃಶಮ್ ॥ ೨೦ ॥</div>
	<div class="verse">ಕಿಂ ತು ಪೂರ್ವಂ ಗತಾಸ್ಮ್ಯೇಕಾಮಹರ್ಷೇರ್ಭಾವಿತಾತ್ಮನಃ ।<br />ಪುಲಸ್ತ್ಯಸ್ಯಾಶ್ರಮಂದಿವ್ಯಮನ್ವೇಷ್ಟುಂ ಸ್ವಸಖೀಜನಮ್ ॥ ೨೧ ॥</div>
	<div class="verse">ನ ಚ ಪಶ್ಯಾಮ್ಯಹಂ ತತ್ರ ಕಾಂಚಿದಭ್ಯಾಗತಾಂ ಸಖೀಮ್ ।<br />ರೂಪಸ್ಯ ತು ವಿಪರ್ಯಾಸಂ ದೃಷ್ಟ್ವಾತ್ರಾಸಾದಿಹಾಗತಾ ॥ ೨೨ ॥</div>
	<div class="verse">ತೃಣಬಿಂದುಸ್ತು ರಾಜರ್ಷಿಸ್ತಪಸಾದ್ಯೋತಿತಪ್ರಭಃ ।<br />ಧ್ಯಾನಂ ವಿವೇಶ ತಚ್ಚಾಪಿಹ್ಯಪಶ್ಯದೃಷಿಕರ್ಮಜಮ್ ॥ ೨೩ ॥</div>
	<div class="verse">ಸ ತು ವಿಜ್ಞಾಯ ತಂ ಶಾಪಂಮಹರ್ಷೇರ್ಭಾವಿತಾತ್ಮನಃ ।<br />ಗೃಹೀತ್ವಾ ತನಯಾಂ ಗತ್ವಾ ಪುಲಸ್ತ್ಯಮಿದಮಬ್ರವೀತ್​ ॥ ೨೪ ॥</div>
	<div class="verse">ಭಗವಂಸ್ತನಯಾಂ ಮೇ ತ್ವಂ ಗುಣೈಃ ಸ್ವೈರೇವ ಭೂಷಿತಾಮ್ ।<br />ಭಿಕ್ಷಾಂ ಪ್ರತಿಗೃಹಾಣೇಮಾಂ ಮಹರ್ಷೇಸ್ವಯಮುದ್ಯತಾಮ್ ॥ ೨೫ ॥</div>
	<div class="verse">ತಪಶ್ಚರಣಯುಕ್ತಸ್ಯ ಶ್ರಾಮ್ಯಮಾಣೇಂದ್ರಿಯಸ್ಯ ತೇ ।<br />ಶುಶ್ರೂಷಣಪರಾ ನಿತ್ಯಂ ಭವಿಷ್ಯತಿ ನಸಂಶಯಃ ॥ ೨೬ ॥</div>
	<div class="verse">ತಂ ಬ್ರುವಾಣಂ ತು ತದ್ವಾಕ್ಯಂ ರಾಜರ್ಷಿಂಧಾರ್ಮಿಕಂ ತದಾ ।<br />ಜಿಘೃಕ್ಷುರಬ್ರವೀತ್​ ಕನ್ಯಾಂ ಬಾಢಮಿತ್ಯೇವಸ ದ್ವಿಜಃ ॥ ೨೭ ॥</div>
	<div class="verse">ದತ್ತ್ವಾ ಸ ತು ಯಥಾನ್ಯಾಯಂಸ್ವಮಾಶ್ರಮಪದಂ ಗತಃ ।<br />ಸಾಪಿ ತತ್ರಾವಸತ್​ ಕನ್ಯಾ ತೋಸಯಂತೀಪತಿಂ ಗುಣೈಃ ॥ ೨೮ ॥</div>
	<div class="verse">ತಸ್ಯಾಸ್ತು ಶೀಲವೃತ್ತಾಭ್ಯಾಂ ತುತೋಷಮುನಿಪುಂಗವಃ ।<br />ಪ್ರೀತಃ ಸ ತು ಮಹಾತೇಜಾವಾಕ್ಯಮೇತದುವಾಚ ಹ ॥ ೨೯ ॥</div>
	<div class="verse">ಪರಿತುಷ್ಟೋಽಸ್ಮಿ ಸುಶ್ರೋಣಿ ಗುಣಾನಾಂಸಂಪದಾ ಭೃಶಮ್ ।<br />ತಸ್ಮಾದ್ದೇವಿ ದದಾಮ್ಯದ್ಯ ಪುತ್ರಮಾತ್ಮಸಮಂ ತವ ॥ ೩೦ ॥</div>
	<div class="verse">ಉಭಯೋರ್ವಂಶಕರ್ತಾರಂ ಪೌಲಸ್ಯ್ತ ಇತಿವಿಶ್ರುತಮ್ ।<br />ಯಸ್ಮಾತ್ತು ವಿಶ್ರುತೋವೇದಸ್ತ್ವಯೈಷೋಽಧ್ಯಯತೋಮಮ ॥ ೩೧ ॥</div>
	<div class="verse">ತಸ್ಮಾತ್​ ಸ ವಿಶ್ರವಾ ನಾಮ ಭವಿಷ್ಯತಿ ನಸಂಶಯಃ ।<br />ಏವಮುಕ್ತ್ವಾ ತು ಸಾ ದೇವೀಪ್ರಹೃಷ್ಟೇನಾಂತರಾತ್ಮನಾ ॥ ೩೨ ॥</div>
	<div class="verse">ಅಚಿರೇಣೈವ ಕಾಲೇನಾಸೂತ ವಿಶ್ರವಸಂಸುತಮ್ ।<br />ತ್ರಿಷು ಲೋಕೇಷು ವಿಖ್ಯಾತಂಯಶೋಧರ್ಮಸಮನ್ವಿತಮ್ ॥೩೩</div>
	<div class="verse">ಶ್ರುತಿಮಾನ್​ ಸಮದರ್ಶೀ ಚವ್ರತಾಚಾರರತಸ್ತಥಾ ।<br />ಪಿತೇವ ತಪಸಾ ಯುಕ್ತೋ ಹ್ಯಭವದ್ವಿಶ್ರವಾ ಮುನಿಃ ॥ ೩೪ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿತೀಯಃಸರ್ಗಃ</div>
	
	
	<div class="sname"><b>ತೃತೀಯ ಸರ್ಗಃ - ವೈಶ್ರವಣಲೋಕಪಾಲಪದಲಂಕಾದಿಪ್ರಾಪ್ತಿಃ</b> ೩೬ ಶ್ಲೋಕಗಳು</div>
	<div class="verse">ಅಥ ಪುತ್ರಃ ಪುಲಸ್ತ್ಯಸ್ಯ ವಿಶ್ರವಾಮುನಿಪುಂಗವಃ ।<br />ಅಚಿರೇಣೈವ ಕಾಲೇನ ಪಿತೇನ ತಪಸಿ ಸ್ಥಿತಃ ॥ ೧ ॥</div>
	<div class="verse">ಸತ್ಯವಾನ್​ ಶೀಲವಾನ್​ ಶಾಂತಃ ಸ್ವಾಧ್ಯಾಯನಿರತಃ ಶುಚಿಃ ।<br />ಸರ್ವಭೋಗೇಷ್ವಸಂಸಕ್ತೋ ನಿತ್ಯಂಧರ್ಮಪರಾಯಣಃ ॥ ೨ ॥</div>
	<div class="verse">ಜ್ಞಾತ್ವಾ ತಸ್ಯ ತು ತದ್ವೃತ್ತಂಭರದ್ವಾಜೋ ಮಹಾಮುನಿಃ ।<br />ದದೌ ವಿಶ್ರವಸೇ ಭಾರ್ಯಾಂ ಸ ಸುತಾಂದೇವವರ್ಣಿನೀಮ್ ॥ ೩ ॥</div>
	<div class="verse">ಪ್ರತಿಗೃಹ್ಯ ತು ಧರ್ಮೇಣ ಭರದ್ವಾಜಸುತಾಂ ತದಾ ।<br /> ಪ್ರಜಾನ್ವೇಷಿಕಯಾ ಬುದ್ಧ್ಯಾ ಶ್ರೇಯೋಹ್ಯಸ್ಯ ವಿಚಿಂತಯನ್​ ॥ ೪ ॥</div>
	<div class="verse">ಮುದಾ ಪರಮಯಾ ಯುಕ್ತೋ ವಿಶ್ರವಾಮುನಿಪುಂಗವಃ ।<br />ಸ ತಸ್ಯಾಂ ವೀರ್ಯಸಂಪನ್ನಮಪತ್ಯಂಪರಮಾದ್ಭುತಮ್ ॥ ೫ ॥</div>
	<div class="verse">ಜನಯಾಮಾಸ ಧರ್ಮಜ್ಞಃ ಸರ್ವೈರ್ಬ್ರಹ್ಮಗುಣೈರ್ಯುತಮ್ ।<br />ತಸ್ಮಿನ್​ ಜಾತೇ ತು ಸಂಹೃಷ್ಟಃ ಸಂಬಭೂವಪಿತಾಮಹಃ ॥ ೬ ॥</div>
	<div class="verse">ದೃಷ್ಟ್ವಾ ಶ್ರೇಯಸ್ಕರೀಂ ಬುದ್ಧಿಂಧನಧ್ಯಕ್ಷೋ ಭವಿಷ್ಯತಿ ।<br />ನಾಮ ತಸ್ಯಾ ಕರೋತ್​ ಪ್ರೀತಃ ಸಾರ್ಧಂದೇವರ್ಷಿಭಿಸ್ತದಾ ॥ ೭ ॥</div>
	<div class="verse">ಯಸ್ಮಾದ್ವಿಶ್ರವಸೋಽಪತ್ಯಂ ಸಾದೃಶ್ಯಾದ್ವಿಶ್ರವಾ ಇವ ।<br />ತಸ್ಮಾದ್ವೈಶ್ರವಣೋ ನಾಮಭವಿಷ್ಯತ್ಯೇವ ವಿಶ್ರುತಃ ॥</div>
	<div class="verse">ಸ ತು ವೈಶ್ರವಣಸ್ತತ್ರತಪೋವನಗತಸ್ತದಾ ।<br />ಅವರ್ಧತಾಹುತಿಹುತೋ ಮಹಾತೇಜಾ ಯಥಾನಲಃ ॥ ೯ ॥</div>
	<div class="verse">ತಸ್ಯಾಶ್ರಮಪದಸ್ಥಸ್ಯ ಬುದ್ಧಿರ್ಜಜ್ಞೇಮಹಾತ್ಮನಃ ।<br />ಚರಿಷ್ಯೇ ಪರಮಂ ಧರ್ಮಂ ಧರ್ಮೋ ಹಿಪರಮಾ ಗತಿಃ ॥ ೧೦ ॥</div>
	<div class="verse">ಸ ತು ವರ್ಷಸಹಸ್ರಾಣಿ ತಪಸ್ತಪ್ತ್ವಾಮಹಾವನೇ ।<br />ಯಂತ್ರಿತೋ ನಿಯಮೈರುಗ್ರೈಶ್ಚಕಾರಸುಮಹತ್ತಪಃ ॥ ೧೧ ॥</div>
	<div class="verse">ಪೂರ್ಣೇ ವರ್ಷಸಹಸ್ರಾಂತೇ ತಂ ತಂವಿಧಿಮಕಲ್ಪಯತ್​ ।<br />ಜಲಾಶೀ ಮಾರುತಾಹಾರೋ ನಿರಾಹಾರಸ್ತಥೈವಚ॥ ೧೨ ॥</div>
	<div class="verse">ಏವಂ ವರ್ಷ ಸಹಸ್ರಾಣಿಜಗ್ಮುಸ್ತಾನ್ಯೇಕವರ್ಷವತ್​ ।<br />ಅಥ ಪ್ರೀತೋ ಮಹಾತೇಜಾಃ ಸೇಂದ್ರೈಃ ಸುರಗಣೈಃ ಸಹ ॥ ೧೩ ॥</div>
	<div class="verse">ಗತ್ವಾ ತಸ್ಯಾಶ್ರಮಪದಂ ಬ್ರಹ್ಮೇದಂವಾಕ್ಯಮಬ್ರವೀತ್​ ।<br />ಪರಿತುಷ್ಟೋಽಸ್ಮಿ ತೇ ವತ್ಸ ಕರ್ಮಣಾನೇನಸುವ್ರತ ॥ ೧೪ ॥</div>
	<div class="verse">ವರಂ ವೃಣೀಷ್ವ ಭದ್ರಂ ತೇವರಾರ್ಹಸ್ತ್ವಂ ಮಹಾಮತೇ ।<br />ಅಥಾಬ್ರವೀದ್ವೈಶ್ರವಣಃ ಪಿತಾಮಹಮುಪಸ್ಥಿತಮ್ ॥ ೧೫ ॥</div>
	<div class="verse">ಭಗವನ್​ ಲೋಕಪಾಲತ್ವಮಿಚ್ಛೇಯಂ ವಿತ್ತರಕ್ಷಣಮ್ ।<br />ಅಥಾಬ್ರವೀದ್ವೈಶ್ರವಣಂ ಪರಿತುಷ್ಟೇನಚೇತಸಾ ॥ ೧೬ ॥</div>
	<div class="verse">ಬ್ರಹ್ಮಾ ಸುರಗಣೈಃ ಸಾರ್ಧಂಬಾಢಮಿತ್ಯೇವ ಹೃಷ್ಟವತ್​ ।<br />ಅಹಂ ವೈ ಲೋಕಪಾಲಾನಾಂ ಚತುರ್ಥಂ ಸ್ರಷ್ಟುಮುದ್ಯತಃ ॥ ೧೭ ॥</div>
	<div class="verse">ಯಮೇಂದ್ರವರುಣಾನಾಂ ಚ ಪದಂಯತ್ತವ ಚೇಪ್ಸಿತಮ್ ।<br />ತದ್ಗಚ್ಛ ತ್ವಂ ಹಿ ಧರ್ಮಜ್ಞ ನಿ ಧೀಶತ್ವಮವಾಪ್ನುಹಿ ॥ ೧೮ ॥</div>
	<div class="verse">ಶಕ್ರಾಂಬುಪಯಮಾನಾಂ ಚಚತುರ್ಥಸ್ತ್ವಂ ಭವಿಷ್ಯಸಿ ।<br />ಏತಚ್ಛ ಪುಷ್ಪಕಂ ನಾಮ ವಿಮಾನಂಸೂರ್ಯಸಂನಿಭಮ್ ॥ ೧೯ ॥</div>
	<div class="verse">ಪ್ರತಿಗೃಹ್ಣೀಷ್ವ ಯಾನಾರ್ಥಂ ತ್ರಿದಶೈಃ ಸಮತಾಂ ವ್ರಜ ।<br />ಸ್ವಸ್ತಿ ತೇಸ್ತು ಗಮಿಷ್ಯಾಮಃ ಸರ್ವ ಏವಯಥಾಗತಮ್ ॥ ೨೦ ॥</div>
	<div class="verse">ಕೃತಕೃತ್ಯಾ ವಯಂ ತಾತ ದತ್ತ್ವಾ ತವ ವರದ್ವಯಮ್ ।<br />ಇತ್ಯುಕ್ತ್ವಾ ಸ ಗತೋ ಬ್ರಹ್ಮಾ ಸ್ವಸ್ಥಾನಂತ್ರಿದಶೈಃ ಸಹ ॥ ೨೧ ॥</div>
	<div class="verse">ಗತೇಷು ಬ್ರಹ್ಮಪೂರ್ವೇಷು ದೇವೇಷ್ವಥನಭಃಸ್ಥಲಮ್ ।<br />ಧನೇಶಃ ಪಿತರಂ ಪ್ರಾಹ ಪ್ರಾಂಜಲಿಃ ಪ್ರಯತಾತ್ಮವಾನ್​ ॥ ೨೨ ॥</div>
	<div class="verse">ನಿವಾಸನಂ ನ ಮೇ ದೇವೋ ವಿದಧೇ ಸಪ್ರಜಾಪತಿಃ ।<br />ಭಗವಾನ್​ ಲಬ್ಧವಾನಸ್ಮಿ ವರಮಿಷ್ಟಂಪಿತಾಮಹಾತ್​ ॥ ೨೩ ॥</div>
	<div class="verse">ತಂ ಪಶ್ಯ ಭಗವನ್​ ಕಿಂಚಿನ್ನಿವಾಸಂ ಸಾಧುಮೇ ಪ್ರಭೋ ।<br />ನ ಚ ಪೀಡಾ ಭವೇದ್ಯತ್ರ ಪ್ರಾಣಿನೋಯಸ್ಯ ಕಸ್ಯಚಿತ್​ ॥ ೨೪ ॥</div>
	<div class="verse">ಏವಮುಕ್ತಸ್ತು ಪುತ್ರೇಣ ವಿಶ್ರವಾ ಮುನಿಪುಂಗವಃ ।<br />ವಚನಂ ಪ್ರಾಹ ಧರ್ಮಜ್ಞಃ ಶ್ರೂಯತಾಮಿತಿ ಸತ್ತಮಃ ॥ ೨೫ ॥</div>
	<div class="verse">ದಕ್ಷಿಣಸ್ಯೋದಧೇಸ್ತೀರೇ ತ್ರಿಕೂಟೋನಾಮ ಪರ್ವತಃ ।<br />ತಸ್ಯಾಗ್ರೇ ತು ವಿಶಾಲಾ ಸಾ ಮಹೇಂದ್ರಸ್ಯ ಪುರೀ ಯಥಾ ॥ ೨೬ ॥</div>
	<div class="verse">ಲಂಕಾ ನಾಮ ಪುರೀ ರಮ್ಯಾ ನಿರ್ಮಿತಾವಿಶ್ವಕರ್ಮಣಾ ।<br />ರಾಕ್ಷಸಾನಾಂ ನಿವಾಸಾರ್ಥಂಯಥೇಂದ್ರಸ್ಯಾಮರಾವತೀ ॥ ೨೭ ॥</div>
	<div class="verse">ತತ್ರ ತ್ವಂ ವಸ ಭದ್ರಂ ತೇ ಲಂಕಾಯಾಂನಾತ್ರ ಸಂಶಯಃ ।<br />ಹೇಮಪ್ರಾಕಾರಪರಿಖಾಯಂತ್ರಶಸ್ತ್ರಸಮಾವೃತಾ ॥೨೮</div>
	<div class="verse">ರಮಣೀಯಾ ಪುರೀ ಸಾ ಹಿರುಕ್ಮವೈದೂರ್ಯತೋರಣಾ ।<br />ರಾಕ್ಷಸೈಃ ಸಾ ಪರಿತ್ಯಕ್ತಾ ಪುರಾವಿಷ್ಣುಭಯಾರ್ದಿತೈಃ ॥ ೨೯ ॥</div>
	<div class="verse">ಶೂನ್ಯಾ ರಕ್ಷೋಗಣೈಃ ಸರ್ವೈರಸಾತಲತಲಂ ಗತೈಃ ।<br />ಶೂನ್ಯಾ ಸಂಪ್ರತಿ ಲಂಕಾ ಸಾ ಪ್ರಭುಸ್ತಸ್ಯಾ ನ ವಿದ್ಯತೇ ॥ ೩೦ ॥</div>
	<div class="verse">ಸ ತ್ವಂ ತತ್ರ ನಿವಾಸಾಯ ಗಚ್ಛ ಪುತ್ರಯಥಾಸುಖಮ್ ।<br />ನಿರ್ದೋಷಸ್ತತ್ರ ತೇ ವಾಸೋ ನ ಬಾಧಾತತ್ರ ಕಸ್ಯಚಿತ್​ ॥ ೩೧ ॥</div>
	<div class="verse">ಏತಚ್ಛ್ರುತ್ವಾ ಸ ಧರ್ಮಾತ್ಮಾ ಧರ್ಮಿಷ್ಟಂವಚನಂ ಪಿತುಃ ।<br />ನಿವಾಸಯಾಮಾಸ ತದಾ ಲಂಕಾಂಪರ್ವತಮೂರ್ಧನಿ ॥ ೩೨ ॥</div>
	<div class="verse">ನೈರ್ಋತಾನಾಂ ಸಹಸ್ರೈಸ್ತು ಹೃಷ್ಟೈಃಪ್ರಮುದಿತೈಃ ಸಹ ।<br />ಅಚಿರೇಣೈವ ಕಾಲೇನ ಸಂಪೂರ್ಣಾ ತಸ್ಯ ಶಾಸನಾತ್​ ॥ ೩೩ ॥</div>
	<div class="verse">ಸ ತು ತತ್ತಾವಸತ್​ ಪ್ರೀತೋ ಧರ್ಮಾತ್ಮಾ ನೈರ್ಋತರ್ಷಭಃ ।<br />ಸಮುದ್ರಪರಿಖಾಯಾಂ ತು ಲಂಕಾಯಾಂವಿಶ್ರವಾತ್ಮಜಃ ॥ ೩೪ ॥</div>
	<div class="verse">ಕಾಲೇ ಕಾಲೇ ತು ಧರ್ಮಾತ್ಮಾ ಪುಷ್ಪಕೇಣಧನೇಶ್ವರಃ ।<br />ಅಭ್ಯಾಗಚ್ಛದ್ವಿನೀತಾತ್ಮಾ ಪಿತರಂ ಮಾತರಂಚಹಿ॥ ೩೫ ॥</div>
	<div class="verse">ಸ ದೇವಗಂಧರ್ವಗಣೈರಭಿಷ್ಟುತ ಸ್ತಥಾಪ್ಸರೋನೃತ್ಯವಿಭೂಷಿತಾಲಯಃ ।<br />ಗಭಸ್ತಿಭಿಃ ಸೂರ್ಯ ಇವಾವಭಾಸಯನ್​ಪಿತುಃ ಸಮೀಪಂ ಪ್ರಯಯೌ ಸವಿತ್ತಪಃ ॥ ೩೬ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ</div>
	
	<p>ಉತ್ತರಕಾಂಡೇ ತೃತೀಯಸರ್ಗಃ </p>
	<p>ಚತುರ್ಥಃ ಸರ್ಗಃರಾವಣಾದಿಪೂರ್ವತನರಾಕ್ಷಸೋತ್ಪತ್ತಿಕಥನಮ್</p>
	<div class="verse">ಶ್ರುತ್ವಾಗಸ್ತ್ಯೇರಿದಂ ವಾಕ್ಯಂ ರಾಮೋವಿಸ್ಮಯಮಾಗತಃ ।<br />ಕಥಾಮಾಸೀತ್ತು ಲಂಕಾಯಾಂ ಸಂಭವೋರಕ್ಷಸಾಂ ಪುರಾ ॥ ೧ ॥</div>
	<div class="verse">ತತಃ ಶಿರಃ ಕಂಪಯಿತ್ವಾತ್ರೇತಾಗ್ನಿಸಮವಿಗ್ರಹಮ್ ।<br />ತಮಗಸ್ತ್ಯಂ ಮುಹುರ್ದ್ವಷ್ಟ್ವಾಸ್ವಯಮಾನೋಽಭ್ಯಭಾಷತ ॥</div>
	<div class="verse">ಭಗವನ್​ ಪೂರ್ವಮಪ್ಯೇಷಾ ಲಂಕಾಸೀತ್​ಪಿಶಿತಾಶಿನಾಮ್ ।<br />ಶ್ರುತ್ವೇದಂ ಭಗವದ್ವಾಕ್ಯಂ ಜಾತೋ ಮೇ ವಿಸ್ಮಯಃ ಪರಃ ॥ ೩ ॥</div>
	<div class="verse">ಪುಲಸ್ತ್ಯವಂಶಾದುದ್ಭೂತಾ ರಾಕ್ಷಸಾ ಇತಿನಃ ಶ್ರುತಮ್ ।<br />ಇದಾನೀಮನ್ಯತಶ್ಚಾಪಿ ಸಂಭವಃ ಕೀರ್ತಿತಸ್ತ್ವಯಾ ॥ ೪ ॥</div>
	<div class="verse">ರಾವಣಾತ್​ ಕುಂಭಕರ್ಣಾಶ್ಚ ಪ್ರಹಸ್ತಾದ್ವಿಕಟಾದಪಿ ।<br />ರಾವಣಸ್ಯ ಪುತ್ರೇಭ್ಯಃ ಕಿಂ ನು ತೇಬಲವತ್ತರಾಃ ॥ ೫ ॥</div>
	<div class="verse">ಕ ಏಷಾಂ ಪೂರ್ವಕೋ ಬ್ರಹ್ಮನ್​ ಕಿಂನಾಮಾ ಚಬಲೋತ್ಕಟಃ ।<br />ಅಪರಾಧಂ ಚ ಕಂ ಪ್ರಾಪ್ಯ ವಿಷ್ಣುನಾದ್ರಾವಿತಾಃ ಕಥಮ್ ॥ ೬ ॥</div>
	<div class="verse">ಏತದ್ವಿಸ್ತರತಃ ಸರ್ವಂ ಕಥಯಸ್ವಮಮಾನಘ ।<br />ಕೌತೂಹಲಮಿದಂ ಮಹ್ಯಂ ನುದ ಭಾನುರ್ಯಥಾ ತಮಃ ॥ ೭ ॥</div>
	<div class="verse">ರಾಘವಸ್ಯ ವಚಃ ಶ್ರುತ್ವಾಸಂಸ್ಕಾರಾಲಂಕೃತಂ ಶುಭಮ್ ।<br />ಈಷದ್ವಿಷ್ಮಯಮಾನಸ್ತಮಗಸ್ತ್ಯಃ ಪ್ರಾಹ ರಾಘವಮ್ ॥ ೮ ॥</div>
	<div class="verse">ಪ್ರಜಾಪತಿಃ ಪುರಾ ಸೃಷ್ಟ್ವಾ ಹ್ಯಪಃ ಸಲಿಲಸಂಭವಃ ।<br /> ತಾಸಾಂ ಗೋಪಾಯನೇ ಸತ್ತ್ವಾನಸೃಜತ್​ಪದ್ಮಸಂಭವಃ ॥ ೯ ॥</div>
	<div class="verse">ತೇ ತ್ತ್ವಾಃ ಸತ್ತ್ವಕರ್ತಾರಂವಿನೀತವದುಪಸ್ಥಿತಾಃ ।<br />ಕಿಂ ಕುರ್ಮ ಇತಿ ಭಾಷಂತಃ ಕ್ಷುತ್ಪಿಪಾಸಾಭಯಾರ್ದಿತಾಃ ॥ ೧೦ ॥</div>
	<div class="verse">ಪ್ರಜಾಪತಿಸ್ತು ತಾನ್ಯಾಹ ಸತ್ತ್ವಾನಿಪ್ರಹಸನ್ನಿವ ।<br />ಆಭಾಷ್ಯ ವಾಚಾ ಯತ್ನೇನ ರಕ್ಷಧ್ವಮಿತಿಮಾನದಃ ॥ ೧೧ ॥</div>
	<div class="verse">ರಕ್ಷಾಮೇತಿ ಚ ತತ್ರಾನ್ಯೇ ಯಕ್ಷಾಮ ಇತಿಚಾಪರೇ ।<br />ಭುಂಕ್ಷಿತಾಭುಂಕ್ಷಿತೈರುಕ್ತಸ್ತತಸ್ತಾನಾಹ ಭೂತಕೃತ್​ ॥ ೧೨ ॥</div>
	<div class="verse">ರಕ್ಷಾಮೇತಿ ಚ ಯೈರುಕ್ತಂರಾಕ್ಷಸಾಸ್ತೇ ಭವಂತು ವಃ ।<br />ಯಕ್ಷಾಮ ಇತಿ ಯೈರುಕ್ತಂ ಯಕ್ಷಾ ಏವಭವಂತು ವಃ ॥ ೧೩ ॥</div>
	<div class="verse">ತತ್ರ ಹೇತಿಃ ಪ್ರಹೇತಿಶ್ಚ ಭ್ರಾತರೌರಾಕ್ಷಸಾಧಿಪೌ ।<br />ಮಧುಕೈಟಭಸಂಕಾಶೌಬಭೂವತುರರಿಂದಮೌ ॥ ೧೪ ॥</div>
	<div class="verse">ಪ್ರಹೇತಿರ್ಧಾರ್ಮಿಕಸ್ತತ್ರತಪೋವನಗತಸ್ತದಾ ।<br />ಹೇತಿರ್ದಾರಕ್ರಿಯಾರ್ಥೇ ತು ಪರಂಯತ್ನಮಥಾಕರೋತ್​ ॥ ೧೫ ॥</div>
	<div class="verse">ಸ ಕಾಲಭಗಿನೀಂ ಕನ್ಯಾಂ ಭಯಾಂ ನಾಮಭಯಾವಹಮ್ ।<br />ಉದಾವಹದಮೇಯಾತ್ಮಾ ಸ್ವಯಮೇವಮಹಾಮತಿಃ ॥ ೧೬ ॥</div>
	<div class="verse">ಸ ತಸ್ಯಾಂ ಜನಯಾಮಾಸ ಹೇತೀರಾಕ್ಷಸಪುಂಗವಃ ।<br />ಪುತ್ರಂ ಪುತ್ರವತಾಂ ಶ್ರೇಷ್ಠೋವಿದ್ಯುತ್ಕೇಶ ಇತ ಶ್ರುತಮ್ ॥೧೭</div>
	<div class="verse">ವಿದ್ಯುತ್ಕೇಶೋ ಹೇತಿಪುತ್ರಃ ಸದೀಪ್ತಾರ್ಕಸಮಪ್ರಭಃ ।<br />ವ್ಯವರ್ಧತ ಮಹಾತೇಜಾಸ್ತೋಯಮಧ್ಯ ಇವಾಂಬುಜಮ್॥ ೧೮ ॥</div>
	<div class="verse">ಸ ಯದಾ ಯೌವನಂಭದ್ರಮನುಪ್ರಾಪ್ತೋ ನಿಶಾಚರಃ ।<br />ತತೋ ದಾರಕ್ರಿಯಾಂ ತಸ್ಯ ಕರ್ತುಂವ್ಯವಸಿತಃ ಪಿತಾ ॥ ೧೯ ॥</div>
	<div class="verse">ಸಂಧ್ಯಾಯಾಸ್ತನಯಾಂ ಸೋಽಥಸಂಧ್ಯಾತುಲ್ಯಾಂ ಪ್ರಭಾವತಃ ।<br />ವರಯಾಮಾಸ ಪುತ್ರಾರ್ಥಂ ಹೇತೀರಾಕ್ಷಸಪುಂಗವಃ ॥ ೨೦ ॥</div>
	<div class="verse">ಅವಶ್ಯಮೇವ ದಾತವ್ಯಾ ಪರಸ್ಮೈ ಸೇತಿಸಂಧ್ಯಯಾ ।<br />ಚಿಂತಯಿತ್ವಾ ಸುತಾ ದತ್ತಾ ವಿದ್ಯುತ್ಕೇಶಾಯರಾಘವ ॥ ೨೧ ॥</div>
	<div class="verse">ಸಂಧ್ಯಾಯಾಸ್ತನಯಾಂ ಲಬ್ಧ್ವಾವಿದ್ಯುತ್ಕೇಶೋ ನಿಶಾಚರಃ ।<br />ರಮತೇ ಸ್ಮ ತಯಾ ಸಾರ್ಧಂ ಪೌಲೋಮ್ಯಾಮಘವಾನಿವ ॥ ೨೨ ॥</div>
	<div class="verse">ಕೇನಚಿತ್ತ್ವಥ ಕಾಲೇನ ರಾಮಸಾಲಕಟಂಕಟಾ ।<br />ವಿದ್ಯುತ್ಕೇಶಾದ್ಗರ್ಭಮಾಪ ಘನರಾಜಿರಿವಾರ್ಣವಾತ್​ ॥ ೨೩ ॥</div>
	<div class="verse">ತತಃ ಸಾ ರಾಕ್ಷಸೀ ಗರ್ಭಂಘನಗರ್ಭಸಮಪ್ರಭಮ್ ।ಪ್ರಸೂತಾ ಮಂದರಂ ಗತ್ವಾ ಗಂಗಾಗರ್ಭಮಿವಾಗ್ನಿಜಮ್ ॥ ೨೪ ॥</div>
	<div class="verse">ತಮುಸ್ಸೃಜ್ಯ ತು ಸಾ ಗರ್ಭಂವಿದ್ಯುತ್ಕೇಶರತಾರ್ಥಿನೀ ।<br />ರೇಮೇ ತು ಸಾರ್ಧಂ ಪತಿನಾ ವಿಸ್ಮೃತ್ಯಸುತಮಾತ್ಮಜಮ್ ॥ ೨೫ ॥</div>
	<div class="verse">ಉತ್ಸೃಷ್ಟಸ್ತು ತದಾ ಗರ್ಭೋಘನಶಬ್ದಸಮಸ್ವನಃ ।<br />ತಯೋತ್ಸೃಷ್ಟಃ ಸ ತು ಶಿಶುಃ ಶರದರ್ಕಸಮದ್ಯುತಿಃ ॥ ೨೬ ॥</div>
	<div class="verse">ನಿಧಾಯಾಸ್ಯೇ ಸ್ವಯಂ ಮುಷ್ಟಿಂರುರೋದ ಶನಕೈಸ್ತದಾ ।<br />ತತೋ ವೃಷಭಮಾಸ್ಥಾಯ ಪಾರ್ವತ್ಯಾಸಹಿತಃ ಶಿವಃ ॥ ೨೭ ॥</div>
	<div class="verse">ವಾಯುಮಾರ್ಗೇಣ ಗಚ್ಛನ್​ ವೈ ಶುಶ್ರಾವ ರುದಿತಸ್ವನಮ್ ।<br />ಅಪಶ್ಯದುಮಯಾ ಸಾರ್ಧಂ ರುದಂತಂರಾಕ್ಷಸಾತ್ಮಜಮ್ ॥ ೨೮ ॥</div>
	<div class="verse">ಕಾರುಣ್ಯಭಾವಾತ್​ ಪಾರ್ವತ್ಯಾ ಭವಸ್ತ್ರಿಪುರಸೂದನಃ ।<br />ತಂ ರಾಕ್ಷಸಾತ್ಮಜಂ ಚಕ್ರೇ ಮಾತುರೇವವಯಃಸಮಮ್ ॥ ೨೯ ॥</div>
	<div class="verse">ಅಮರಂ ಚೈವ ತಂ ಕೃತ್ವಾಮಹಾದೇವೋಽಕ್ಷರೋಽವ್ಯಯಃ ।<br />ಪುರಮಾಕಾಶಗಂ ಪ್ರಾದಾತ್​ ಪಾರ್ವತ್ಯಾಃ ಪ್ರಿಯಕಾಮ್ಯಯಾ ॥ ೩೦ ॥</div>
	<div class="verse">ಉಮಯಾಪಿ ವರೋ ದತ್ತೋ ರಾಕ್ಷಸಾನಾಂನೃಪಾತ್ಮಜ ।<br /> ಸದ್ಯೋಪಲಬ್ಧಿರ್ಗರ್ಭಸ್ಯ ಪ್ರಸೂತಿಃ ಸದ್ಯ ಏವ ಚ ॥ ೩೧ ॥</div>
	<p>ಸದ್ಯ ಏವ ವಯಃಪ್ರಾಪ್ತಿರ್ಮಾತುರೇವವಯಃಸಮಮ್ ॥</p>
	<p>ತತಃ ಸುಕೇಶೋ ವರದಾನಗರ್ವಿತಃ</p>
	<div class="verse">ಶ್ರಿಯಂ ಪ್ರಭೋಃ ಪ್ರಾಪ್ಯ ಹರಸ್ಯ ಪಾರ್ಶ್ವತಃ ।<br />ಚಚಾರ ಸರ್ವತ್ರ ಮಹಾನ್​ ಮಹಾಮತಿಃ</div>
	<p>ಖಗಂ ಪುರಂ ಪ್ರಾಪ್ಯ ಪುರಂದರೋ ಯಥಾ ॥ ೩೨</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ಥಃ ಸರ್ಗಃ</div>
	
	
	<div class="sname"><b>ಪಂಚಮಃ  ಸರ್ಗಃ - ಮಾಲ್ಯವದಾದ್ಯಪತ್ಯೋತ್ಪತ್ತಿಃ </b> ೪೬ ಶ್ಲೋಕಗಳು</div>
	<div class="verse">ಸುಕೇಶಂ ಧಾರ್ಮಿಕಂ ದೃಷ್ಟ್ವಾ ವರಲಬ್ಧಂಚ ರಾಕ್ಷಸಮ್ ।<br /> ಗ್ರಾಮಣೀರ್ನಾಮ ಗಂಧರ್ವೋವಿಶ್ವಾವಸುಸಮಪ್ರಭಃ ॥ ೧ ॥</div>
	<div class="verse">ತಸ್ಯ ದೇವವತೀ ನಾಮ ದ್ವಿತೀಯಾಶ್ರೀರಿವಾತ್ಮಜಾ ।<br />ತ್ರಿಷು ಲೋಕೇಷು ವಿಖ್ಯಾತಾರೂಪಯೌವನಶಾಲಿನೀ ॥ ೨ ॥</div>
	<div class="verse">ತಾಂ ಸುಕೇಶಾಯ ಧರ್ಮೇಣ ದದೌರಕ್ಷಃಶ್ರಿಯಂ ಯಥಾ ।<br /> ವರದಾನಕೃತೈಶ್ವರ್ಯಂ ಸಾ ತಂ ಪ್ರಾಪ್ಯ ಪತಿಂ ಪ್ರಿಯಮ್ ॥ ೩ ॥</div>
	<div class="verse">ಅಸೀದ್ದೇವವತೀ ತುಷ್ಟಾ ಧನಂ ಪ್ರಾಪ್ಯೇವನಿರ್ಧನಃ ।<br /> ಸ ತಯಾ ಸಹ ಸಂಯುಕ್ತೋ ರರಾಜರಜನೀಚರಃ ॥ ೪ ॥</div>
	<div class="verse">ಅಂಜನಾದಭಿನಿಷ್ಕ್ರಾಂತಃ ಕರೇಣ್ವೇವಮಹಾಗಜಃ ।<br />ದೇವವತ್ಯಾಂ ಸುಕೇಶಸ್ತು ಜನಯಾಮಾಸರಾಘವ ॥ ೫ ॥</div>
	<div class="verse">ತ್ರೀನ್​ ಪುತ್ರಾನ್​ ಜನಯಾಮಾಸತ್ರೇತಾಗ್ನಿಸಮವಿಗ್ರಹಾನ್​ ।<br />ಮಾಲ್ಯವಂತಂ ಸುಮಾಲಿಂ ಚ ಮಾಲಿಂ ಚ ಬಲಿನಾಂವರಮ್ ॥ ೬ ॥</div>
	<div class="verse">ತ್ರೀಂಸ್ತ್ರಿನೇತ್ರಸಮಾನ್​ ಪುತ್ರಾನ್​ರಾಕ್ಷಸಾನ್​ ರಾಕ್ಷಸಾಧಿಪಃ ।<br />ತ್ರಯೋ ಲೋಕಾ ಇವಾವ್ಯಗ್ರಾಃ ಸ್ಥಿತಾಸ್ತ್ರಯ ಇವಾಗ್ನಯಃ ॥ ೭ ॥</div>
	<div class="verse">ತ್ರಯೋ ಮಂತ್ರಾ ಇವಾತ್ಯುಗ್ರಾಸ್ತ್ರಯೋ ಘೋರಾಇವಾಮಯಾಃ ।<br />ತ್ರಯಃ ಸುಕೇಶಸ್ಯ ಸುತಾಸ್ತ್ರೇತಾಗ್ನಿಸಮತೇಜಸಃ ॥ ೮ ॥</div>
	<div class="verse">ವಿವೃದ್ಧಿಮಗಮಂಸ್ತತ್ರವ್ಯಾಧಯೋಪೇಕ್ಷಿತಾ ಇವ ।<br />ವರಪ್ರಾಪ್ತಿಂ ಪಿತುಸ್ತೇ ತುಜ್ಞಾತ್ವೈಶ್ವರ್ಯಂ ತಪೋಬಲಾತ್​ ॥೯</div>
	<div class="verse">ತಪಸ್ತಪ್ತುಂ ಗತಾ ಮೇರುಂಭ್ರಾತರಃ ಕೃತನಿಶ್ಚಯಾಃ ।<br />ಪ್ರಗೃಹ್ಯ ನಿಯಮಾನ್​ ಘೋರಾನ್​ ರಾಕ್ಷಸಾನೃಪಸತ್ತಮ ॥ ೧೦ ॥</div>
	<div class="verse">ವಿಚೇರುಸ್ತೇ ತಪೋ ಘೋರಂಸರ್ವಭೂತಭಯಾವಹಮ್ ।<br />ಸತ್ಯಾರ್ಜವಶಮೋಪೇತೈಸ್ತಪೋಭಿರತಿದುಷ್ಕರೈಃ ॥ ೧೧ ॥</div>
	<div class="verse">ಸಂತಾಪಯಂತಸ್ತ್ರೀನ್​ ಲೋಕಾನ್​ಸದೇವಾಸುರಮಾನುಷಾನ್​ ।<br />ತತೋ ವಿಭುಶ್ಚತುರ್ವಕ್ತ್ರೋವಿಮಾನವರಮಾಸ್ಥಿತಃ ॥ ೧೨ ॥</div>
	<div class="verse">ಸುಕೇಶಪುತ್ರಾನಾಮಂತ್ರ್ಯ ವರದೋಽಸ್ಮೀತ್ಯಭಾಷತ ।<br />ಬ್ರಹ್ಮಾಣಂ ವರದಂ ಜ್ಞಾತ್ವಾಸೇಂದ್ರೈರ್ದೇವಗಣೈರ್ವೃತಮ್ ॥೧೩</div>
	<div class="verse">ಊಚುಃ ಪ್ರಾಂಜಲಯಃ ಸರ್ವೇ ವೇಪಮಾನಾಇವ ದ್ರುಮಾಃ ।<br />ತಪಸಾರಾಧಿತೋ ದೇವ ಯದಿ ನೋ ದಿಶಸೇವರಮ್ ॥ ೧೪ ॥</div>
	<div class="verse">ಅಜೇಯಾಃ ಶತ್ರುಹಂತಾರಸ್ತಥೈವಚಿರಜೀವಿನಃ ।<br />ಪ್ರಭವಿಷ್ಣ್ವೋ ಭವಾಮೇತಿಪರಸ್ಪರಮನುವ್ರತಾಃ ॥೧೫</div>
	<div class="verse">ಏವಂ ಭವಷ್ಯತೀತ್ಯುಕ್ತ್ವಾಸುಕೇಶತನಯಾನ್​ ವಿಭುಃ ।<br />ಸ ಯಯೌ ಬ್ರಹ್ಮಲೋಕಾಯ ಬ್ರಹ್ಮಾ ಬ್ರಾಹ್ಮಣವತ್ಸಲಃ ॥ ೧೬ ॥</div>
	<div class="verse">ವರಂ ಲಬ್ಧ್ವಾ ತು ತೇ ಸರ್ವೇ ರಾಮರಾತ್ರಿಂಚರಾಸ್ತದಾ ।<br />ಸುರಾಸುರಾನ್​ ಪ್ರಬಾಧಂತೇವರದಾನಸುನಿರ್ಭಯಾಃ ॥೧೭</div>
	<div class="verse">ತೈವರ್ಧ್ಯಮಾನಾಸ್ತ್ರಿದಶಾಃ ಸರ್ಷಿಸಂಘಾಃ ಸಚಾರಣಾಃ ।<br />ತ್ರಾತಾರಂ ನಾಧಿಗಚ್ಛಂತಿ ನಿರಯಸ್ಥಾ ಯಥಾ ನರಾಃ ॥ ೧೮ ॥</div>
	<div class="verse">ಅಥ ತೇ ವಿಶ್ವಕರ್ಮಾಣಂ ಶಿಲ್ಪಿನಾಂ ವರಮವ್ಯಯಮ್ ।<br />ಊಚುಃ ಸಮೇತ್ಯಃ ಸಂಹೃಷ್ಟಾ ರಾಕ್ಷಸಾರಘುಸತ್ತಮ ॥ ೧೯ ॥</div>
	<div class="verse">ಓಜಸ್ತೇಜೋಬಲವತಾಂಮಹತಾಮತ್ಮತೇಜಸಾ ।<br />ಗೃಹಕರ್ತಾ ಭವಾನೇವ ದೇವಾನಾಂ ಹೃದಯೇಪ್ಸಿತಮ್ ॥ ೨೦ ॥</div>
	<div class="verse">ಅಸ್ಮಾಕಮಪಿ ತಾವತ್ತ್ವಂ ಗೃಹಂ ಕುರುಮಹಾಮತೇ ।<br />ಹಿಮವಂತಮುಪಾಶ್ರಿತ್ಯ ಮೇರುಂಮಂದರಮೇವ ವಾ ॥ ೨೧ ॥</div>
	<div class="verse">ಮಹೇಶ್ವರಗೃಹಪ್ರಖ್ಯಂ ಗೃಹಂ ನಃ ಕ್ರಿಯತಾಂ ಮಹತ್​ ।<br />ವಿಶ್ವಕರ್ಮಾ ತತಸ್ತೇಷಾಂ ರಾಕ್ಷಸಾನಾಂಮಹಾಭುಜಃ ॥ ೨೨ ॥</div>
	<div class="verse">ನಿವಾಸಂ ಕಥಯಾಮಾಸಶಕ್ರಸ್ಯೇವಾಮರಾವತೀಮ್ ।<br />ದಕ್ಷಿಣಸ್ಯೋದಧೇಸ್ತೀರೇ ತ್ರಿಕೂಟೋನಾಮ ಪರ್ವತಃ ॥ ೨೩ ॥</div>
	<div class="verse">ಸುವೇಲ ಇತಿ ಚಾಪ್ಯನ್ಯೋ ದ್ವಿತೀಯಸ್ತತ್ರಸತ್ತಮಾಃ ।<br />ಶಿಖರೇ ತಸ್ಯ ಶೈಲಸ್ಯಮಧ್ಯÃಮೇಽಂಬುದಸನ್ನಿಭೇ ॥೨೪</div>
	<div class="verse">ಶಕುನೈರಪಿ ದುಷ್ಪ್ರಾಪೇ ಟಂಕಚ್ಛಿನ್ನಚತುರ್ದಿಶಿ ।<br />ತ್ರಿಂಶದ್ಯೋಜನವಿಸ್ತೀರ್ಣಾ ಶತಯೋಜನಮಾಯತಾ ॥೨೫</div>
	<div class="verse">ಸ್ವರ್ಣಪ್ರಾಕಾರಸಂವೀತಾಹೇಮತೋರಣಸಂವೃತಾ ।<br />ಮಯಾ ಲಂಕೇತಿ ನಗರೀ ಶಕ್ರಾಜ್ಞಪ್ತೇನನಿರ್ಮಿತಾ ॥ ೨೬ ॥</div>
	<div class="verse">ತಸ್ಯಾಂ ವಸತ ದುರ್ಧರ್ಷಾ ಯೂಯಂರಾಕ್ಷಸಪುಂಗವಾಃ ।<br />ಅಮರಾವತೀಂ ಸಮಾಸಾದ್ಯ ಸೇಂದ್ರಾ ಇವದಿವೌಕಸಃ ॥ ೨೭ ॥</div>
	<div class="verse">ಲಂಕಾದುರ್ಗಂ ಸಮಾಸಾದ್ಯ ರಾಕ್ಷಸೈರ್ಬಹುಭಿರ್ವೃತಾಃ ।<br />ಭವಿಷ್ಯಥ ದುರಾಧರ್ಷಾಃ ಶತ್ರೂಣಾಂಶತ್ರುಸೂದನಾಃ ॥ ೨೮ ॥</div>
	<div class="verse">ವಿಶ್ವಕರ್ಮವಚಃ ಶ್ರುತ್ವಾ ತತಸ್ತೇರಾಕ್ಷಸೋತ್ತಮಾಃ ।<br />ಸಹಸ್ರಾನುಚರಾ ಭೂತ್ವಾ ಗತ್ವಾತಾಮವಸನ್​ ಪುರೀಮ್ ॥ ೨೯ ॥</div>
	<div class="verse">ದೃಢಪ್ರಾಕಾರಪರಿಖಾಂಹೈಮೈರ್ಗೃಹಶತೈರ್ವೃತಾಮ್ ।<br />ಲಂಕಾಮವಾಪ್ಯ ತೇ ಹೃಷ್ಟಾ ನ್ಯವಸನ್​ರಜನೀಚರಾಃ ॥ ೩೦ ॥</div>
	<div class="verse">ಏತಸ್ಮಿನ್ನೇವ ಕಾಲೇ ತು ಯಥಾಕಾಮಂ ಚ ರಾಘವ ।<br />ನರ್ಮದಾ ನಾಮ ಗಂಧರ್ವೀ ಬಭೂವರಘುನಂದನ ॥ ೩೧ ॥</div>
	<div class="verse">ತಸ್ಯಾಃ ಕನ್ಯಾತ್ರಯಂ ಹ್ಯಾಸೀದ್ಧ್ರೀ ಶ್ರೀಕೀರ್ತಿಸಮದ್ಯುತಿ ।<br />ಜ್ಯೇಷ್ಠಕ್ರಮೇಣ ಸಾ ತೇಷಾಂರಾಕ್ಷಸಾನಾಮರಾಕ್ಷಸೀ ॥೩೨</div>
	<div class="verse">ಕನ್ಯಾಸ್ತಾಃ ಪ್ರದದೌ ಹೃಷ್ಟಾ ಪೂರ್ಣಚಂದ್ರನಿಭಾನನಾಃ ।<br />ತ್ರಯಾಣಾಂ ರಾಕ್ಷಸೇಂದ್ರಾಣಾಂ ತಿಸ್ರೋಗಂಧರ್ವಕನ್ಯಕಾಃ ॥ ೩೩ ॥</div>
	<div class="verse">ದತ್ತಾ ಮಾತ್ರಾ ಮಹಾಭಾಗಾ ನಕ್ಷತ್ರೇ ಭಗದೈವತೇ ।<br />ಕೃತದಾರಾಸ್ತು ತೇ ರಾಮಸುಕೇಶತನಯಾಸ್ತದಾ ॥೩೪</div>
	<div class="verse">ಚಿಕ್ರೀಡುಃ ಸಹಭಾರ್ಯಾಭಿರಪ್ಸರೋಭಿರಿವಾಮರಾಃ ।<br />ತತೋ ಮಾಲ್ಯವತೋ ಭಾರ್ಯಾ ಸುಂದರೀನಾಮ ಸುಂದರೀ ॥ ೩೫ ॥</div>
	<div class="verse">ಸ ತಸ್ಯಾಂ ಜನಯಾಮಾಸ ಯದಪತ್ಯಂನಿಬೋಧ ತತ್​ ।<br />ವಜ್ರಮುಷ್ಟಿರ್ವಿರೂಪಾಕ್ಷೋದುರ್ಮುಖಶ್ಚೈವ ರಾಕ್ಷಸಃ ॥೩೬</div>
	<div class="verse">ಸುಪ್ತಘ್ನೋ ಯಜ್ಞಕೋಪಶ್ಚಮತ್ತೋನ್ಮತ್ತೌ ತಥೈವ ಚ ।<br />ಅನಲಾ ಚಾಭವತ್​ ಕನ್ಯಾ ಸುಂದರ್ಯಾಂರಾಮ ಸುಂದರೀ ॥ ೩೭ ॥</div>
	<div class="verse">ಸುಮಾಲೀನೋಽಪಿ ಭಾರ್ಯಾಸೀತ್​ಪೂರ್ಣಚಂದ್ರನಿಭಾನನಾ ।<br />ನಾಮ್ನಾ ಕೇತುಮತೀ ನಾಮ ಪ್ರಾಣೇಭ್ಯೋಽಪಿ ಗರೀಯಸೀ ॥೩೮</div>
	<div class="verse">ಸುಮಾಲೀ ಜನಯಾಮಾಸ ಯದಪತ್ಯಂ ನಿಶಾಚರಃ ।<br />ಕೇತುಮತ್ಯಾಂ ಮಹಾರಾಜತನ್ನಿಬೋಧಾನುಪೂರ್ವಶಃ ॥೩೯</div>
	<div class="verse">ಪ್ರಹಸ್ತೋಽಕಂಪನಶ್ಚೈವ ವಿಕಟಃ ಕಾಲಕಾರ್ಮುಕಃ ।<br />ಧೂಮ್ರಾಕ್ಷಶ್ಚೈವ ದಂಡಶ್ಚಸುಪಾರ್ಶ್ವಶ್ಚ ಮಹಾಬಲಃ ॥ ೪೦ ॥</div>
	<div class="verse">ಸಂಹಾದ್ರಿಃ ಪ್ರಘಸಶ್ಚೈವ ಭಾಸಕರ್ಣಶ್ಚರಾಕ್ಷಸಃ ।<br />ರಾಕಾ ಪುಷ್ಪೋತ್ಕಟಾ ಚೈವ ಕೈಕಸೀ ಚಶುಚಿಸ್ಮಿತಾ ॥ ೪೧ ॥</div>
	<div class="verse">ಕುಂಭೀನಸೀ ಚ ಇತ್ಯೇತೇ ಸುಮಾಲೇಃ ಪ್ರಸವಾಃ ಸ್ಮೃತಾಃ ।<br />ಮಾಲೇಸ್ತು ವಸುಧಾ ನಾಮ ಗಂಧರ್ವೀರೂಪಶಾಲಿನೀ ॥ ೪೨ ॥</div>
	<div class="verse">ಭಾರ್ಯಾಸೀತ್​ ಪದ್ಮಪತ್ರಾಕ್ಷೀ ಸ್ವಕ್ಷೀಯಕ್ಷೀ ವರೋಪಮಾ ।<br />ಸುಮಾಲೇರನುಜಸ್ತಸ್ಯಾಂ ಜನಯಾಮಾಸಯತ್​ ಪ್ರಭೋ ॥ ೪೩ ॥</div>
	<div class="verse">ಅಪತ್ಯಂ ಕಥ್ಯಮಾನಂ ತು ಮಯಾ ತ್ವಂ ಶೃಣು ರಾಘವ ।<br />ಅನಿಲಶ್ಚಾನಲಶ್ಚೈವ ಹರಃ ಸಂಪಾತಿರೇವಚ॥ ೪೪ ॥</div>
	<p>ಏತೇ ವಿಭೀಷಣಾಮಾತ್ಮಾ ಮಾಲೇಯಾಸ್ತು ನಿಶಾಚರಾಃ ॥</p>
	<p>ತತಸ್ತು ತೇರಾಕ್ಷಸಪುಂಗವಾಸ್ತ್ರಯೋ</p>
	<div class="verse">ನಿಶಾಚರೈಃ ಪುತ್ರಶತೈಶ್ಚಸಂವೃತಾಃ ।<br />ಸುರಾನ್​ ಸಹೇಂದ್ರಾನೃಷಿನಾಗಯಕ್ಷಾನ್​ಬಬಾಧಿರೇ ತಾನ್​ ಬಹುವೀರ್ಯದರ್ಪಿತಾಃ ॥ ೪೫ ॥</div>
	<div class="verse">ಜಗದ್ಭ್ರಮಂತೋಽನಿಲವದ್ದುರಾಸದಾರಣೇಷುಮೃತ್ಯುಪ್ರತಿಮಾತೇಜಸಃ ।<br />ವರಪ್ರದಾನಾದಿಗರ್ವಿತಾ ಭೃಶಂಕ್ರತುಕ್ರಿಯಾಣಾಂಪ್ರಶಮಂಕರಾಃ ಸದಾ ॥ ೪೬ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ</div>
	
	
	<p>ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಮಃಸರ್ಗಃ</p>
	<p>ಷಷ್ಠಃ ಸರ್ಗಃವಿಷ್ಣುಮಾಲ್ಯವದಾದಿಯುದ್ಧಮ್</p>
	<div class="verse">ತೈರ್ವಧ್ಯಮಾನಾ ದೇವಾಶ್ಚ ಋಷಯಶ್ಚತಪೋಧನಾಃ ।<br />ಭಯಾರ್ತಾಃ ಶರಣಂ ಜಗ್ಮುರ್ದೇವದೇವಂಮಹೇಶ್ವರಮ್ ॥ ೧ ॥</div>
	<div class="verse">ಜಗತ್ಸೃಷ್ಟ್ಯಂತಕರ್ತಾರಮಜಮವ್ಯಕ್ತರೂಪಿಣಮ್ ।<br />ಆಧಾರಂ ಸರ್ವಲೋಕಾನಾಮಾರಾಧ್ಯಂ ಪರಮಂ ಗುರುಮ್ ॥ ೨ ॥</div>
	<div class="verse">ತೇ ಸಮೇತ್ಯ ತು ಕಾಮಾರಿಂ ತ್ರಿಪುರಾರಿಂತ್ರಿಲೋಚನಮ್ ।<br />ಊಚುಃ ಪ್ರಾಂಜಲಯೋ ದೇವಾ ಭಯಗದ್ಗದಭಾಷಿಣಃ ॥ ೩ ॥</div>
	<div class="verse">ಸುಕೇಶಪುತ್ರೈರ್ಭಗವನ್​ಪಿತಾಮಹವರೋದ್ಧತೈಃ ।<br />ಪ್ರಜಾಧ್ಯಕ್ಷಪ್ರಜಾಃ ಸರ್ವಾ ಬಾಧ್ಯಂತೇರಿಪುಬಾಧನೈಃ ॥ ೪ ॥</div>
	<div class="verse">ಶರಣ್ಯಾನ್ಯಶರಣ್ಯಾನಿ ಹ್ಯಾಶ್ರಮಾಣಿಕೃತಾನಿ ನಃ ।<br />ಸ್ವರ್ಗಾಚ್ಚ ದೇವಾನ್​ ಪ್ರಾಚ್ಯಾವ್ಯ ಸ್ವರ್ಗೇಕ್ರೀಡಂತಿ ದೇವವತ್​ ॥ ೫ ॥</div>
	<div class="verse">ಅಹಂ ವಿಷ್ಣುರಹಂ ರುದ್ರೋ ಬ್ರಹ್ಮಾಹಂದೇವರಾಡಹಮ್ ।<br />ಅಹಂ ಯಮಶ್ಚ ವರುಣಶ್ಚಂದ್ರೋಽಹಂರವಿರಪ್ಯಹಮ್ ॥ ೬ ॥</div>
	<div class="verse">ಇತಿ ಮಾಲೀ ಸುಮಾಲೀ ಚ ಮಾಲ್ಯವಾಂಶ್ಚೈವರಾಕ್ಷಸಾಃ ।<br />ಬಾಧಂತೇ ಸಮರೋದ್ಧರ್ಷಾ ಯೇ ಚತೇಷಾಂ ಪುರಸ್ಸರಾಃ ॥ ೭ ॥</div>
	<div class="verse">ತನ್ನೋ ದೇವ ಭಯಾರ್ತಾನಾಮಭಯಂ ದಾತುಮರ್ಹಸಿ ।<br />ಅಶಿವಂ ವಪುರಾಸ್ಥಾಯ ಜಹಿ ವೈದೇವಕಂಟಕಾನ್​ ॥ ೮ ॥</div>
	<div class="verse">ಇತ್ಯುಕ್ತಸ್ತು ಸುರೈಃ ಸರ್ವೈಃ ಕಪರ್ದೀನೀಲಲೋಹಿತಃ ।<br />ಸುಕೇಶಂ ಪ್ರತಿ ಸಾಪೇಕ್ಷಃ ಪ್ರಾಹದೇವಗಣಾನ್​ ಪ್ರಭುಃ ॥ ೯ ॥</div>
	<div class="verse">ಅಹಂ ತಾನ್ಯ ಹನಿಷ್ಯಾಮಿ ಮಯಾವಧ್ಯಾ ಹಿತೇಽಸುರಾಃ ।<br />ಕಿಂ ತು ಮಂತ್ರಂ ಪ್ರದಾಸ್ಯಾಮಿ ಯೋ ವೈತಾನ್ನಿಹನಿಷ್ಯತಿ ॥ ೧೦ ॥</div>
	<div class="verse">ಏತಮೇವ ಸಮುದ್ಯೋಗಂಪುರಸ್ಕೃತ್ಯ ಮಹರ್ಷಯಃ ।<br /> ಗಚ್ಛಧ್ವಂ ಶರಣಂ ವಿಷ್ಣುಂ ಹನಿಷ್ಯತಿ ಸತಾನ್​ ಪ್ರಭುಃ ॥ ೧೧ ॥</div>
	<div class="verse">ತತಸ್ತು ಜಯಶಬ್ದೇನ ಪ್ರತಿನಂದ್ಯ ಮಹೇಶ್ವರಮ್ ।<br />ವಿಷ್ಣೋಃ ಸಮೀಪಮಾಜಗ್ಮುರ್ನಿಶಾಚರಭಯಾರ್ದಿತಾಃ ॥ ೧೨ ॥</div>
	<div class="verse">ಶಂಖಚಕ್ರಧರಂ ದೇವಂ ಪ್ರಣಮ್ಯಬಹುಮಾನ್ಯ ಚ ।<br />ಊಚುಃ ಸಂಭ್ರಾಂತವದ್ವಾಕ್ಯಂಸುಕೇಶತನಯಾನ್​ ಪ್ರತಿ ॥ ೧೩ ॥</div>
	<div class="verse">ಸುಕೇಶತನಯೈರ್ದೇವತ್ರಿಭಿಸ್ತ್ರೇತಾಗ್ನಿಸಂನಿಭೈಃ ।<br />ಆಕ್ರಮ್ಯ ವರದಾನೇನ ಸ್ಥಾನಾನ್ಯಪಹೃತಾನಿನಃ ॥ ೧೪ ॥</div>
	<div class="verse">ಲಂಕಾ ನಾಮ ಪುರೀ ದುರ್ಗಾ ತ್ರಿಕೂಟಶಿಖರೇಸ್ಥಿತಾ ।<br />ತತ್ರ ಸ್ಥಿತಾಃ ಪ್ರಬಾಧಂತೇ ಸರ್ವಾನ್ನಃ ಕ್ಷಣದಾಚರಾಃ ॥ ೧೫ ॥</div>
	<div class="verse">ಸ ತ್ವಮಸ್ಮಾದ್ಧಿತಾರ್ಥಾಯ ಜಹಿ ತಾನ್​ಮಧುಸೂದನ ।<br />ಶರಣಂ ತ್ವಾಂ ವಯಂ ಪ್ರಾಪ್ತಾ ಗತಿರ್ಭವಸುರೇಶ್ವರ ॥ ೧೬ ॥</div>
	<div class="verse">ರಾಕ್ಷಸಾನ್​ ಸಮರೇ ದುಷ್ಟಾನ್​ ಸಾನುಬಂಧಾನ್​ಮದೋದ್ಧತಾನ್​ ।<br />ಚಕ್ರಕೃತ್ತಾಸ್ಯಕಮಲಾನ್ನಿವೇದಯಯಮಾಯ ವೈ ॥ ೧೭ ॥</div>
	<div class="verse">ಭಯೇಷ್ವಭಯದೋಽಸ್ಮಾಕಂನಾನ್ಯೋಽಸ್ತಿ ಭವತಾ ವಿನಾ ।<br /> ನುದ ತ್ವಂ ನೋ ಭಯಂ ದೇವ ನೀಹಾರಮಿವ ಭಾಸ್ಕರಃ ॥ ೧೮ ॥</div>
	<div class="verse">ಇತ್ಯೇವಂ ದೈವತೈರುಕ್ತೋದೇವದೇವೋ ಜನಾರ್ದನಃ ।<br />ಅಭಯಂ ಭಯದೋಽರೀಣಾಂ ದತ್ತ್ವಾದೇವಾನುವಾಚ ಹ ॥ ೧೯ ॥</div>
	<div class="verse">ಸುಕೇಶಂ ರಾಕ್ಷಸಂ ಜಾನೇಈಶಾನವರದರ್ಪಿತಮ್ ।<br />ತಾಂಶ್ಚಾಸ್ಯ ತನಯಾನ್​ ಜಾನೇ ಯೇಷಾಂಜ್ಯೇಷ್ಠಃ ಸ ಮಾಲ್ಯವಾನ್​ ॥ ೨೦ ॥</div>
	<div class="verse">ತಾನಹಂ ಸಮತಿಕ್ರಾಂತಮರ್ಯಾದಾನ್​ರಾಕ್ಷಸಾಧಮಾನ್​ ।<br />ನಿಹನಿಷ್ಯಾಮಿ ಸಂಕ್ರುದ್ಧಃ ಸುರಾ ಭವತವಿಜ್ವರಾಃ ॥ ೨೧ ॥</div>
	<div class="verse">ಇತ್ಯುಕ್ತಾಸ್ತೇ ಸುರಾಃ ಸರ್ವೇ ವಿಷ್ಣುನಾಪ್ರಭವಿಷ್ಣುನಾ ।<br />ಯಥಾವಾಸಂ ಯಯುರ್ಹೃಷ್ಟಾಃ ಪ್ರಶಂಸಂತೋ ಜನಾರ್ದನಮ್ ॥ ೨೨ ॥</div>
	<div class="verse">ವಿಬುಧಾನಾಂ ಸಮುದ್ಯೋಗಂಮಾಲ್ಯವಾಂಸ್ತು ನಿಶಾಚರಃ ।<br />ಶ್ರುತ್ವಾ ತೌ ಭ್ರಾತರೌ ವೀರಾವಿದಂವಚನಮಬ್ರವೀತ್​ ॥ ೨೩ ॥</div>
	<div class="verse">ಅಮರಾ ಋಷಯಶ್ಚೈವ ಸಂಗಮ್ಯ ಕಿಲ ಶಂಕರಮ್ ।<br />ಅಸ್ಮದ್ವಧಂ ಪರೀಪ್ಸಂತ ಇದಂವಚನಮಬ್ರುವನ್​ ॥ ೨೪ ॥</div>
	<div class="verse">ಸುಕೇಶತನಯಾ ದೇವವರದಾನಬಲೋದ್ಧತಾಃ ।<br />ಬಾಧಂತೇಽಸ್ಮಾನ್​ ಸಮುದ್ದೃಪ್ತಾಘೋರರೂಪಾಃ ಪದೇ ಪದೇ ॥ ೨೫ ॥</div>
	<div class="verse">ರಾಕ್ಷಸೈರಭಿಭೂತಾಃ ಸ್ಮ ನ ಶಕ್ತಾಃ ಸ್ಮ ಪ್ರಜಾಪತೇ ।<br />ಸ್ವೇಷು ಸದ್ಮಸು ಸಂಸ್ಥಾತುಂಭಯಾತ್ತೇಷಾಂ ದುರಾತ್ಮನಾಮ್ ॥೨೬</div>
	<div class="verse">ತದಸ್ಮಾಕಂ ಹಿತಾರ್ಥಾಯ ಜಹಿ ತಾಂಶ್ಚಪತ್ರಿಲೋಚನ ।<br />ರಾಕ್ಷಸಾನ್​ ಹುಂಕೃತೇನೈವ ದಹಪ್ರದಹತಾಂ ವರ ॥ ೨೭ ॥</div>
	<div class="verse">ಇತ್ಯೇವಂ ತ್ರಿದಶೈರುಕ್ತೋ ನಿಶಮ್ಯಾಂಧಕಸೂದನಃ ।<br />ಶಿರಃ ಕರಂ ಚ ಧುನ್ವಾನ ಇದಂವಚನಮಬ್ರವೀತ್​ ॥ ೨೮ ॥</div>
	<div class="verse">ಅವಧ್ಯಾ ಮಮ ತೇ ದೇವಾಃ ಸುಕೇಶತನಯಾ ರಣೇ ।<br />ಮಂತ್ರಂ ತು ವಃ ಪ್ರದಾಸ್ಯಾಮಿ ಯಸ್ತಾನ್​ವೈ ನಿಹನಿಷ್ಯತಿ ॥ ೨೯ ॥</div>
	<div class="verse">ಯೋಽಸೌ ಚಕ್ರಗದಾಪಾಣಿಃ ಪೀತವಾಸಾಜನಾರ್ದನಃ ।<br />ಹರಿರ್ನಾರಾಯಣಃ ಶ್ರೀಮಾನ್​ ಶರಣಂ ತಂಪ್ರಪದ್ಯಥ ॥ ೩೦ ॥</div>
	<div class="verse">ಹರಾದವಾಪ್ಯ ತೇ ಮಂತ್ರಂಕಾಮಾರಿಮಭಿವಾದ್ಯ ಚ ।<br />ನಾರಾಯಣಾಲಯಂ ಪ್ರಾಪ್ಯ ತಸ್ಮೈಸರ್ವಂ ನ್ಯವೇದಯನ್​ ॥ ೩೧ ॥</div>
	<div class="verse">ತತೋ ನಾರಾಯಣೇನೋಕ್ತಾ ದೇವಾಇಂದ್ರಪುರೋಗಮಾಃ ।<br />ಸುರಾರೀಂಸ್ತಾನ್​ ಹನಿಷ್ಯಾಮಿ ಸುರಾ ಭವತವಿಜ್ವರಾಃ ॥ ೩೨ ॥</div>
	<div class="verse">ದೇವಾನಾಂ ಭಯಭೀತಾನಾಂ ಹರಿಣಾರಾಕ್ಷಸರ್ಷಭೌ ।<br />ಪ್ರತಿಜ್ಞಾತೋ ವಧೋಽಸ್ಮಾಕಂ ಚಿಂತ್ಯತಾಂಯದಿಹ ಕ್ಷಮಮ್ ॥ ೩೩ ॥</div>
	<div class="verse">ಹಿರಣ್ಯಕಶಿಪೋರ್ಮೃತ್ಯುರನ್ಯೇಷಾಂ ಚಸುರದ್ವಿಷಾಮ್ ।<br />ದುಃಖಂ ನಾರಾಯಣಂ ಜೇತುಂ ಯೋ ನೋಹಂತುಮಭೀಪ್ಸತಿ ॥ ೩೪ ॥</div>
	<div class="verse">ತತಃ ಸುಮಾಲೀ ಮಾಲೀ ಚ ಶ್ರುತ್ವಾಮಾಲ್ಯವತೋ ವಚಃ ।<br />ಊಚತುರ್ಭಾ್ರತರಂ ಜ್ಯೇಷ್ಠಮಶ್ವಿನಾವಿವವಾಸವಮ್ ॥ ೩೫ ॥</div>
	<div class="verse">ಸ್ವಧೀತಂ ದತ್ತಮಿಷ್ಟಂಚಾಪ್ಯೈಶ್ವರ್ಯಂ ಪರಿಪಾಲಿತಮ್ ।<br />ಆಯುರ್ನಿರಾಮಯಂ ಪ್ರಾಪ್ತಂಸುಧರ್ಮಃ ಪ್ರಾಪಿತಃ ಪಥಿ ॥ ೩೬ ॥</div>
	<div class="verse">ದೇವಸಾಗರಮಕ್ಷೋಭ್ಯಂ ಶಸ್ತ್ರೈಃ ಸಮವಗಾಹ್ಯ ಚ ।<br />ಜಿತಾ ದ್ವಿಷೋ ಹ್ಯಪ್ರತಿಮಾಸ್ತನ್ನೋಮೃತ್ಯುಕೃತಂ ಭಯಮ್ ॥೩೭</div>
	<div class="verse">ನಾರಾಯಣಶ್ಚ ರುದ್ರಶ್ಚ ಶಕ್ರಶ್ಚಾಪಿಯಮಸ್ತಥಾ ।<br />ಅಸ್ಮಾಕಂ ಪ್ರಮುಖೇ ಸ್ಥಾತುಂ ಸರ್ವೇಬಿಭ್ಯತಿ ಸರ್ವದಾ ॥ ೩೮ ॥</div>
	<div class="verse">ವಿಷ್ಣೋರ್ದೆ್ವÃಷಸ್ಯ ನಾಸ್ತ್ಯೇವ ಕಾರಣಂರಾಕ್ಷಸೇಶ್ವರ ।<br />ದೇವಾನಾಮೇವ ದೋಷೇಣ ವಿಷ್ಣೋಃ ಪ್ರಚಲಿತಂ ಮನಃ ॥ ೩೯ ॥</div>
	<div class="verse">ತಸ್ಮಾದದ್ಯ ಸಮುದ್ಯುಕ್ತಾಃ ಸರ್ವಸೈನ್ಯಸಮಾವೃತಾಃ ।<br />ದೇವಾನೇವ ಜಿಘಾಂಸಾಮ ಯೇಭ್ಯೋದೋಷಃ ಸಮುತ್ಥಿತಃ ॥ ೪೦ ॥</div>
	<div class="verse">ಏವಂ ಸಂಮಂತ್ರ್ಯ ಬಲಿನಃ ಸರ್ವೇಸೈನ್ಯಸಮಾವೃತಾಃ ।<br />ಉದ್ಯೋಗಂ ಘೋಷಯಿತ್ವಾ ತು ಸರ್ವೇನೈರ್ಋತಪುಂಗವಾಃ ॥ ೪೧ ॥</div>
	<div class="verse">ಯುದ್ಧಾಯ ನಿರ್ಯಯುಃ ಕ್ರುದ್ಧಾ ಜಂಭವೃತ್ತಬಲಾ ಇವ ।<br />ಇತಿ ತೇ ರಾಮ ಸಂಮಂತ್ರ್ಯ ಸರ್ವೋದ್ಯೋಗೇನ ರಾಕ್ಷಸಾಃ ॥೪೨</div>
	<div class="verse">ಯುದ್ಧಾಯ ನಿರ್ಯಯುಃ ಸರ್ವೇಮಹಾಕಾಯಾ ಮಹಾಬಲಾಃ ।<br />ಸ್ಯಂದನೈರ್ವಾರುಣೈಶ್ಚೈವ ಹಯೈಶ್ಚಗಿರಿಸನ್ನಿಭೈಃ ॥ ೪೩ ॥</div>
	<div class="verse">ಖರೈರ್ಗೋಭೀ ರಥೋಷ್ಟ್ರೈಶ್ಚಶಿಂಶುಮಾರೈರ್ಭುಜಂಗಮೈಃ ।<br />ಮಕರೈಃಕಚ್ಛಪೈರ್ಮೀನೈರ್ವಿಹಂಗೈರ್ಗರುಡೋಪಮೈಃ ॥ ೪೪ ॥</div>
	<div class="verse">ಸಿಂಹೈರ್ವಾ್ಯಘ್ರೈರ್ವರಾಹೈಶ್ಚಸೃಮರೈಶ್ಚಮರೈರಪಿ ।<br />ತ್ಯಕ್ತ್ವಾ ಲಂಕಾಂ ಗತಾಃ ಸರ್ವೇ ರಾಕ್ಷಸಾಬಲಗರ್ವಿತಾಃ ॥ ೪೫ ॥</div>
	<div class="verse">ಪ್ರಯಾತಾ ದೇವಲೋಕಾಯ ಯೋದ್ಧುಂ ದೈವತಶತ್ರವಃ ।<br />ಲಂಕಾವಿಪರ್ಯಯಂ ದೃಷ್ಟ್ವಾ ಯಾನಿಲಂಕಾಲಯಾನ್ಯಥಾ ॥ ೪೬ ॥</div>
	<div class="verse">ಭೂತಾನಿ ಭಯದರ್ಶಾನಿ ವಿಮನಸ್ಕಾನಿಸರ್ವಶಃ ।<br />ರಥೋತ್ತಮೈರುಹ್ಯಮಾನಾಃ ಶತಶೋಽಥ ಸಹಸ್ರಶಃ ॥೪೭</div>
	<div class="verse">ಪ್ರಯಾತಾ ರಾಕ್ಷಸಾಸ್ತೂರ್ಣಂದೇವಲೋಕಂ ಪ್ರಯತ್ನತಃ ।<br />ರಕ್ಷಸಾಮೇವ ಮಾರ್ಗೇಣದೈವತಾನ್ಯಪಚಕ್ರಮುಃ ॥೪೮</div>
	<div class="verse">ಭೂತಾನಿ ಭಯದರ್ಶಾನಿ ವಿಷಯಸ್ಥಾನಿಸರ್ವಶಃ ।<br />ಭೌಮಾಶ್ಚೈವಾಂತರಿಕ್ಷಾಶ್ಚ ಕಾಲಾಜ್ಞಪ್ತಾ ಭಯಾವಹಾಃ ॥ ೪೯ ॥</div>
	<div class="verse">ಉತ್ಪಾತಾ ರಾಕ್ಷಸೇಮದ್ರಾಣಾಮಭಾವಾಯಸಮುತ್ಥಿತಾಃ ।<br />ಅಸ್ಥೀನಿ ಮೇಘಾ ವವೃಷುರುಷ್ಣಂಶೋಣಿತಮೇವ ಚ ॥ ೫೦ ॥</div>
	<div class="verse">ವೇಲಾಂ ಸಮುದ್ರಾಶ್ಚೋತ್ಕ್ರಾಂತಾಶ್ಚೇಲುಶ್ಚಾಪ್ಯಥ ಭೂಧರಾಃ ।<br />ಅಟ್ಟಹಾಸಾನ್​ ವಿಮುಂಚಂತೋಘನನಾದಸಮಸ್ವನಾಃ ॥ ೫೧ ॥</div>
	<div class="verse">ವಾಶ್ಯಂತ್ಯಶ್ಚ ಶಿವಾಸ್ತತ್ರ ದಾರುಣಂಘೋರದರ್ಶನಾಃ ।<br />ಸಂಪತಂತ್ಯಥ ಭೂತಾನಿ ದೃಶ್ಯಂತೇ ಚಯಥಾಕ್ರಮಮ್ ॥ ೫೨ ॥</div>
	<div class="verse">ಗೃಧ್ರಚಕ್ರಂ ಮಹಾಚ್ಚಾತ್ರ ಜ್ವಲನೋದ್ಗಾರಿಭಿರ್ಮುಖೈಃ ।<br />ರಾಕ್ಷಸಾನಾಮುಪರಿ ಖೇ ಭ್ರಮತೇಽಲಾತಚಕ್ರವತ್​ ॥೫೩</div>
	<div class="verse">ಕಪೋತಾ ರಕ್ತಪಾದಾಶ್ಚ ಶಾರಿಕಾ ವಿದ್ರುತಾಯಯುಃ ।<br />ಕಾಕಾ ವಾಶ್ಯಂತಿ ತತ್ರೈವ ಬಿಡಾಲಾ ವೈ ದ್ವಿಪಾದಿಕಾಃ ॥ ೫೪ ॥</div>
	<div class="verse">ಉತ್ಪಾತಾಂಸ್ತಾನನಾದೃತ್ಯ ರಾಕ್ಷಸಾಬಲಗರ್ವಿತಾಃ ।<br />ಯಾಂತ್ಯೇವ ನ ನಿವರ್ತಂತೇ ಮೃತ್ಯುಪಾಶಾವಪಾಶಿತಾಃ ॥ ೫೫ ॥</div>
	<div class="verse">ಮಾಲ್ಯವಾಂಶ್ಚ ಸುಮಾಲೀ ಚ ಮಾಲೀ ಚಸಮಹಾಬಲಾಃ ।<br />ಆಸನ್​ ಪುರಸ್ಸರಾಸ್ತೇಷಾಂ ಕ್ರತೂನಾಮಿವಪಾವಕಾಃ ॥ ೫೬ ॥</div>
	<div class="verse">ಮಾಲ್ಯವಂತಂ ಚ ತೇ ಸರ್ವೇಮಾಲ್ಯವಂತಮಿವಾಚಲಮ್ ।<br />ನಿಶಾಚರಾ ಹ್ಯಾಶ್ರಯಂತಿ ಧಾತಾರಮಿವದೇವತಾಃ ॥ ೫೭ ॥</div>
	<div class="verse">ತದ್ಬಲಂ ರಾಕ್ಷಸೇಂದ್ರಾಣಾಂಮಹಾಭ್ರಘನನಾದಿತಮ್ ।<br />ಜಯೇಪ್ಸಯಾ ದೇವಲೋಕಂ ಯಯೌ ಮಾಲಿವಶೇ ಸ್ಥಿತಮ್ ॥ ೫೮ ॥</div>
	<div class="verse">ರಾಕ್ಷಸಾನಾಂ ಸಮುದ್ಯೋಗಂ ತಂ ತುನಾರಾಯಣಃ ಪ್ರಭುಃ ।<br />ದೇವದೂತಾದುಪಶ್ರುತ್ಯ ಚಕ್ರೇ ಯುದ್ಧೇ ತದಾ ಮನಃ ॥ ೫೯ ॥</div>
	<div class="verse">ಸ ಸಜ್ಜಾಯುಧತೂಣೀರೋವೈನತೇಯೋಪರಿ ಸ್ಥಿತಃ ।<br />ಆಸಜ್ಯ ಕವಚಂ ದಿವ್ಯಂಸಹಸ್ರಾರ್ಕಸಮದ್ಯುತಿ ॥ ೬೦ ॥</div>
	<div class="verse">ಆಬಧ್ಯ ಶರಸಂಪೂರ್ಣೇ ಇಷುಧೀ ವಿಮಲೇತದಾ ।<br />ಶ್ರೋಣಿಸೂತ್ರಂ ಚ ಖಡ್ಗಂ ಚ ವಿಮಲಂಕಮಲೇಕ್ಷಣಃ ॥ ೬೧ ॥</div>
	<div class="verse">ಶಂಖಚಕ್ರಗದಾಶಾರ್ಙ್ಗಖಡ್ಗಾಖ್ಯಪ್ರವರಾಯುಧಾನ್​ ।<br />ಸುಪರ್ಣಂ ಗಿರಿಸಂಕಾಶಂವೈನತೇಯಮಥಾಸ್ಥಿತಃ ॥೬೨</div>
	<div class="verse">ರಾಕ್ಷಸಾನಾಮಭಾವಾಯ ಯಯೌತೂರ್ಣತರಂ ಪ್ರಭುಃ ।<br />ಸುಪರ್ಣಪೃಷ್ಠೇ ಸ ಬಭೌ ಶ್ಯಾಮಃ ಪೀತಾಂಬರೋ ಹರಿಃ ॥ ೬೩ ॥</div>
	<p>ಕಾಂಚನಸ್ಯ ಗಿರೇಃ ಶೃಂಗೇಸತಡಿತ್ತೋಯದೋ ಯಥಾ ॥</p>
	<p>ಸ ಸಿದ್ಧದೇವರ್ಷಿಮಹೋರಗೈಶ್ಚ</p>
	<div class="verse">ಗಂಧರ್ವಯಕ್ಷೈರುಪಗೀಯಮಾನಃ ।<br />ಸಮಾಸಸಾದಾಸುರಸೈನ್ಯಶತ್ರೂಂ ಶ್ಚಕ್ರಾಸಿಶಾಙõಾð್ಗಯುಧಶಂಖಪಾಣಿಃ ॥೬೪</div>
	<p>ಸುಪರ್ಣಪಕ್ಷಾನಿಲನುನ್ನಪಕ್ಷಂ</p>
	<div class="verse">ಭ್ರಮತ್ಪತಾಕಂ ಪ್ರವಿಕೀರ್ಣಶಸ್ತ್ರಮ್ ।<br />ಚಚಾಲ ತದ್ರಾಕ್ಷಸರಾಜಸೈನ್ಯಂ ಚಲೋಪಲಂ ನೀಲ ಇವಾಚಲೇಂದ್ರಃ ॥೬೫</div>
	<p>ತತಃ ಶರೈಃಶೋಣಿತಮಾಂಸರೂಷಿತೈ</p>
	<div class="verse">ಯುðಗಾಂತ ವೈಶ್ವಾನರತುಲ್ಯವಿಗ್ರಹೈಃ ।<br />ನಿಶಾಚರಾಃ ಸಂಪರಿವಾರ್ಯ ಮಾಧವಂ ವರಾಯುಧೈರ್ನಿರ್ಬಿಭಿದುಃಸಹಸ್ರಶಃ ॥ ೬೬ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಷ್ಠಃ ಸರ್ಗಃ</div>
	
	
	<p>ಸಪ್ತಮ ಸರ್ಗಃಮಾಲಿವಧಃ</p>
	<div class="verse">ನಾರಾಯಣಗಿರಿಂ ತೇ ತು ಗರ್ಜಂತೋರಾಕ್ಷಸಾಂಬುದಾಃ ।<br />ವವೃಷುಃ ಶರವರ್ಷೇಣ ವರ್ಷೇಣೇವಾದ್ರಿಮಂಬುದಾಃ ॥ ೧ ॥</div>
	<div class="verse">ಶ್ಯಾಮಾವದಾತಸ್ತೈರ್ವಿಷ್ಣುರ್ನೀಲೈರ್ನಕ್ತಂಚರೋತ್ತಮೈಃ ।<br />ವೃತೋಽಂಜನಗಿರೀವಾಸೀದ್ವರ್ಷಮಾಣೈಃಪಯೋದರೈಃ ॥ ೨ ॥</div>
	<div class="verse">ಶಲಭಾ ಇವ ಕೇದಾರಂ ಮಶಕಾ ಇವಪಾವಕಮ್ ।<br />ಯಥಾಮೃತಘಟಂ ದಂಶಾ ಮಕರಾ ಇವಚಾರ್ಣವಮ್ ॥ ೩ ॥</div>
	<div class="verse">ತಥಾ ರಕ್ಷೋಧನುರ್ಮುಕ್ತಾ ವಜ್ರಾನಿಲಮನೋಜವಾಃ ।<br />ಹರಿಂ ವಿಶಂತಿ ಸ್ಮ ಶರಾ ಲೋಕಾ ಇವವಿಪರ್ಯಯೇ ॥ ೪ ॥</div>
	<div class="verse">ಸ್ಯಂದನೈಃ ಸ್ಯಂದನಗತಾ ಗಜೈಶ್ಚಗಜಪೃಷ್ಠಗಾಃ ।<br /> ಆಶ್ವಾರೋಹಾಸ್ತಥಾಶ್ವೈಶ್ಚಪಾದಾತಾಶ್ಚಾಂಬರೇ ಸ್ಥಿತಾಃ ॥ ೫ ॥</div>
	<div class="verse">ರಾಕ್ಷಸೇಂದ್ರಾ ಗಿರಿನಿಭಾಃ ಶರೈಃ ಶಕ್ತ್ಯೃಷ್ಟಿತೋಮರೈಃ ।<br />ನಿರುಚ್ಛ್ವಾಸಂ ಹರಿಂ ಚಕ್ರುಃ ಪ್ರಾಣಾಯಾಮಾ ಇವ ದ್ವಿಜಮ್ ॥ ೬ ॥</div>
	<div class="verse">ನಿಶಾಚರೈಸ್ತಾಡ್ಯಮಾನೋ ಮೀನೈರಿವಮಹೋದಧಿಃ ।<br />ಶಾರ್ಙ್ಗಮಾಯಸ್ಯ ದುರ್ಧರ್ಷೋರಾಕ್ಷಸೇಭ್ಯೋಽಸೃಜಚ್ಛರಾನ್​ ॥ ೭ ॥</div>
	<div class="verse">ಶರೈಃಪೂರ್ಣಾಯತೋತ್ಸೃಷ್ಟೈರ್ವಜ್ರವಕ್ತ್ರೆರ್ೈಮನೋಜವೈಃ ।<br />ಚಿಚ್ಛೇದ ವಿಷ್ಣುರ್ನಿಶಿತೈಃ ಶತಶೋಽಥಸಹಸ್ರಶಃ ॥ ೮ ॥</div>
	<div class="verse">ವಿದ್ರಾವ್ಯ ಶರವರ್ಷೇಣ ವರ್ಷಂವಾಯುರಿವೋತ್ಥಿತಮ್ ।<br />ಪಾಂಚಜನ್ಯಂ ಮಹಾಶಂಖಂ ಪ್ರದಧ್ಮೌ ಪುರೊಷೋತ್ತಮಃ ॥ ೯ ॥</div>
	<div class="verse">ಸೋಂಬುಜೋ ಹರಿಣಾ ಧ್ಮಾತಃಸರ್ವಪ್ರಾಣೇನ ಶಂಖರಾಟ್​ ।<br />ರರಾಸ ಭೀಮನಿರ್ಹಾ್ರದಸ್ತ್ರೈಲೋಕ್ಯಂವ್ಯಥಯನ್ನಿವ ॥ ೧೦ ॥</div>
	<div class="verse">ಶಂಖರಾಜರವಃ ಸೋಽಥ ತ್ರಾಸಯಾಮಾಸರಾಕ್ಷಸಾನ್​ ।<br />ಮೃಗರಾಜ ಇವಾರಣ್ಯೇ ಸಮದಾನಿವಕುಂಜರಾನ್​ ॥ ೧೧ ॥</div>
	<div class="verse">ನ ಶೇಕುರಶ್ವಾಃ ಸಂಸ್ಥಾತುಂ ವಿಮದಾಃ ಕುಂಜರಾ ಭವನ್​ ।<br /> ಸ್ಯಂದನೇಭ್ಯಶ್ಚ್ಯುತಾ ವೀರಾಃ ಶಂಖರಾವಿತದುರ್ಬಲಾಃ ॥ ೧೨ ॥</div>
	<div class="verse">ಶಾರ್ಙ್ಗಚಾಪವಿನಿರ್ಮುಕ್ತಾ ವಜ್ರತುಲ್ಯಾನನಾಃ ಶರಾಃ ।<br />ವಿದಾರ್ಯ ತಾನಿ ರಕ್ಷಾಂಸಿ ಸುಪುಂಖಾ ವಿವಿಶುಃಕ್ಷಿತಿಮ್ ॥ ೧೩ ॥</div>
	<div class="verse">ಭಿದ್ಯಮಾನಾಃ ಶರೈಃ ಸಂಖ್ಯೇನಾರಾಯಣಕರಚ್ಯುತೈಃ ।<br />ನಿಪೇತೂ ರಾಕ್ಷಸಾ ಭೂಮೌ ಶೈಲಾವಜ್ರಹತಾ ಇವ ॥ ೧೪ ॥</div>
	<div class="verse">ವ್ರಣಾನಿ ಪರಿಗಾತ್ರೇಭ್ಯೋವಿಷ್ಣುಚಕ್ರಕೃತಾನಿ ವೈ ।<br />ಅಸೃಕ್​ ಕ್ಷರಂತಿ ಧಾರಾಭಿಃ ಸ್ವರ್ಣಧಾರಾಇವಾಚಲಾಃ ॥ ೧೫ ॥</div>
	<div class="verse">ಶಂಖರಾಜರವಶ್ಚಾಪಿ ಶಾರ್ಙ್ಗಚಾಪರವಸ್ತಥಾ ।<br />ರಾಕ್ಷಸಾನಾಂ ರವಾಂಶ್ಚಾಪಿ ಗ್ರಸತೇವೈಷ್ಣವೋ ರವಃ ॥ ೧೬ ॥</div>
	<div class="verse">ತೇಷಾಂ ಶಿರೋಧರಾನ್​ ಧೂತಾನ್​ಶರಧ್ವಜಧನೂಂಷಿ ಚ ।<br />ರಥಾನ್​ ಪತಾಕಾಸ್ತೂಣೀರಾಂಶ್ಚಿಚ್ಛೇದ ಸಹರಿಃ ಶರೈಃ ॥ ೧೭ ॥</div>
	<div class="verse">ಸೂರ್ಯಾದಿವ ಕರಾ ಘೋರಾ ಊರ್ಮಯಃ ಸಾಗರಾದಿವ ।<br />ಪರ್ವತಾದಿವ ನಾಗೇಂದ್ರಾ ಧಾರೌಘಾ ಇವಚಾಂಬುದಾತ್​ ॥ ೧೮ ॥</div>
	<div class="verse">ತಥಾ ಶಾರ್ಙ್ಗವಿನಿರ್ಮುಕ್ತಾಃ ಶರಾನಾರಾಯಣೇರಿತಾಃ ।<br />ನಿರ್ಧಾವಂತೀಷವಸ್ತೂರ್ಣಂ ಶತಶೋಽಥಸಹಸ್ರಶಃ ॥ ೧೯ ॥</div>
	<div class="verse">ಶರಭೇಣ ಯಥಾ ಸಿಂಹಾಃ ಸಿಂಹೇನ ದ್ವಿರದಾಯಥಾ ।<br />ದ್ವಿರದೇನ ಯಥಾ ವ್ಯಾಘ್ರಾ ವ್ಯಾಘ್ರೇಣದ್ವೀಪಿನೋ ಯಥಾ ॥ ೨೦ ॥</div>
	<div class="verse">ದ್ವೀಪೀನೇವ ಯಥಾ ಶ್ವಾನಃ ಶುನಾಮಾರ್ಜಾರಕಾ ಯಥಾ ।<br />ಮಾರ್ಜಾರೇಣ ಯಥಾ ಸರ್ಪಾಃ ಸರ್ಪೇಣ ಚಯಥಾಽಖವಃ ॥ ೨೧ ॥</div>
	<div class="verse">ತಥಾ ತೇ ರಾಕ್ಷಸಾಃ ಸರ್ವೇ ವಿಷ್ಣುನಾಪ್ರಭವಿಷ್ಣುನಾ ।<br />ದ್ರವಂತಿ ದ್ರಾವಿತಾಶ್ಚಾನ್ಯೇ ಶಾಯಿತಾಶ್ಚ ಮಹೀತಲೇ ॥ ೨೨ ॥</div>
	<div class="verse">ರಾಕ್ಷಸಾನಾಂ ಸಹಸ್ರಾಣಿ ನಿಹತ್ಯ ಮಧುಸೂದನಃ ।<br />ವಾರಿಜಂ ಪೂರಯಾಮಾಸ ತೋಯದಂಸುರರಾಡಿವ ॥ ೨೩ ॥</div>
	<div class="verse">ನಾರಾಯಣಶರತ್ರಸ್ತಂಶಂಖನಾದಸುವಿಹ್ವಲಮ್ ।<br />ಯಯೌ ಲಂಕಾಮಭಿಮುಖಂ ಪ್ರಭಗ್ನಂ ರಾಕ್ಷಸಂ ಬಲಮ್ ॥ ೨೪ ॥</div>
	<div class="verse">ಪ್ರಭಗ್ನೇ ರಾಕ್ಷಸಬಲೇನಾರಾಯಣಶರಾಹತೇ ।<br />ಸುಮಾಲೀ ಶರವರ್ಷೇಣ ನಿವವಾರ ರಣೇಹರಿಮ್ ॥ ೨೫ ॥</div>
	<div class="verse">ಸ ತು ತಂ ಛಾದಯಾಮಾಸ ನೀಹಾರ ಇವಭಾಸ್ಕರಮ್ ।<br />ರಾಕ್ಷಸಾಃ ಸತ್ತ್ವಸಂಪನ್ನಾಃಪುನರ್ಧೈರ್ಯಂ ಸಮಾದಧುಃ ॥೨೬</div>
	<div class="verse">ಅಥಸೋಽಭ್ಯಪತದ್ರೋಷಾದ್ರಾಕ್ಷಸೋಬಲದರ್ಪಿತಃ ।<br />ಮಹಾನಾದಂ ಪ್ರಕುರ್ವಾಣೋ ರಾಕ್ಷಸಾನ್​ಜೀವಯನ್ನಿವ ॥ ೨೭ ॥</div>
	<div class="verse">ಉತ್ಕ್ಷಿಪ್ಯ ಲಂಬಾಭರಣಂ ಧುನ್ವನ್​ಕರಮಿವ ದ್ವಿಪಃ ।<br />ರರಾಸ ರಾಕ್ಷಸೋ ಹರ್ಷಾತ್​ಸತಡಿತ್ತೋಯದೋ ಯಥಾ ॥೨೮</div>
	<div class="verse">ಸುಮಾಲೇರ್ನರ್ದತಸ್ತಸ್ಯ ಶಿರೋಜ್ವಲಿತಕುಂಡಲಮ್ ।<br />ಚಿಚ್ಛೇದ ಯಂತುರಶ್ವಾಶ್ಚಭ್ರಾಂತಾಸ್ತಸ್ಯ ತು ರಕ್ಷಸಃ ॥೨೯</div>
	<div class="verse">ತೈರಶ್ವೈರ್ಭಾ್ರಮ್ಯತೇ ಭ್ರಾಂತೈಃಸುಮಾಲೀ ರಾಕ್ಷಸೇಶ್ವರಃ ।<br />ಇಂದ್ರಿಯಾಶ್ವೈಃ ಪರಿಭ್ರಾಂತೈರ್ಧೃತಿಹೀನೋ ಯಥಾ ನರಃ ॥ ೩೦ ॥</div>
	<div class="verse">ತತೋ ವಿಷ್ಣುಂ ಮಹಾಬಾಹುಂಪ್ರಾಪತಂತಂ ರಣಾಜಿರೇ ।<br />ಹೃತೇ ಸುಮಾಲೇರಶ್ವೈಶ್ಚ ರಥೇವಿಷ್ಣುರಥಂ ಪ್ರತಿ ॥ ೩೧ ॥</div>
	<div class="verse">ಮಾಲೀ ಚಾಭ್ಯದ್ರವದ್ಯುಕ್ತಃ ಪ್ರಗೃಹ್ಯ ಸಶರಂ ಧನುಃ ।<br />ಮಾಲೇರ್ಧನುಶ್ಚ್ಯುತಾ ಬಾಣಾಃ ಕಾರ್ತಸ್ವರವಿಭೂಷಿತಾಃ ॥೩೨</div>
	<div class="verse">ವಿವಿಶುರ್ಹರಿಮಾಸಾದ್ಯ ಕ್ರೌಂಚಂ ಪತ್ರರಥಾಇವ ।<br />ಅರ್ದ್ಯಮಾನಾಃ ಶರೈಃ ಸೋಽಥ ಮಾಲಿಮುಕ್ತೈಃ ಸಹಸ್ರಶಃ ॥೩೩</div>
	<div class="verse">ಚುಕ್ಷುಭೇ ನ ರಣೇ ವಿಷ್ಣುರ್ಜಿತೇಂದ್ರಿಯ ಇವಾಧಿಭಿಃ ।<br />ಅಥ ಮೌರ್ವೀಸ್ವನಂ ಶ್ರುತ್ವಾ ಭಗವಾನ್​ಭೂತಭಾವನಃ ॥ ೩೪ ॥</div>
	<div class="verse">ಮಾಲಿನಂ ಪ್ರತಿ ಬಾಣೌಘಾನ್​ ಸಸರ್ಜಾರಿನಿಷೂದನಃ ।<br />ತೇ ಮಾಲಿದೇಹಮಾಸಾದ್ಯ ವಜ್ರವಿದ್ಯುತ್ಪ್ರಭಾಃ ಶರಾಃ ॥೩೫</div>
	<div class="verse">ಪಿಬಂತಿ ರುಧಿರಂ ತಸ್ಯ ನಾಗಾ ಇವಸುಧಾರಸಮ್ ।<br />ಮಾಲಿನಂ ವಿಮುಖಂ ಕೃತ್ವಾ ಶಂಖಚಕ್ರಗದಾಧರಃ ॥ ೩೬ ॥</div>
	<div class="verse">ಮಾಲಿಮೌಲಿಂ ಧ್ವಜಂ ಚಾಪಂ ವಾಜಿನಶ್ಚಾಪ್ಯಪಾತಯತ್​ ।<br />ವಿರಥಸ್ತು ಗದಾಂ ಗೃಹ್ಯ ಮಾಲೀನಕ್ತಂಚರೋತ್ತಮಃ ॥ ೩೭ ॥</div>
	<div class="verse">ಆಪಪುಪ್ಲುವೇ ಗದಾಪಾಣಿರ್ಗಿರ್ಯಗ್ರಾದಿವ ಕೇಸರೀ ।<br />ಗದಯಾ ಗರುಡೇಶಾನಮೀಶಾನಮಿವಚಾಂತಕಃ ॥ ೩೮ ॥</div>
	<div class="verse">ಲಲಾಟದೇಶೇಽಭ್ಯಹನದ್ವಜ್ರೇಣೇಂದ್ರೋಯಥಾಚಲಮ್ ।<br />ಗದಯಾಭಿಹತಸ್ತೇನ ಮಾಲಿನಾಗರುಡೋ ಭೃಶಮ್ ॥ ೩೯ ॥</div>
	<div class="verse">ರಣಾತ್​ ಪರಾಙ್ಮುಖಂ ದೇವಂ ಕೃತವಾನ್​ವೇದನಾತುರಃ ।<br /> ಪರಾಙ್ಮುಖೇ ಕೃತೇ ದೇವೇ ಮಾಲಿನಾಗರುಡೇನ ವೈ ॥ ೪೦ ॥</div>
	<div class="verse">ಉದತಿಷ್ಠನ್ಮಹಾನ್​ ಶಬ್ದೋರಕ್ಷಸಾಮಭಿನರ್ದತಾಮ್ ।<br />ರಕ್ಷಸಾಂ ರವತಾಂ ರಾವಂ ಶ್ರುತ್ವಾಹರಿಹಯಾನುಜಃ ॥ ೪೧ ॥</div>
	<div class="verse">ತಿರ್ಯಗಾಸ್ಥಾಯ ಸಂಕ್ರುದ್ಧಃ ಪಕ್ಷೀಶೇಭಗವಾನ್​ ಹರಿಃ ।<br />ಪರಾಙ್ಮುಖೋಽಪ್ಯುತ್ಸಸರ್ಜ ಮಾಲೇಶ್ಚಕ್ರಂ ಜಿಘಾಂಸಯಾ ॥೪೨</div>
	<div class="verse">ತತ್​ ಸೂರ್ಯಮಂಡಲಾಭಾಸಂ ಸ್ವಭಾಸಾಭಾಸಯನ್ನಭಃ ।<br />ಕಾಲಚಕ್ರನಿಭಂ ಚಕ್ರಂ ಮಾಲೇಃ ಶೀರ್ಷಮಪಾತಯತ್​ ॥ ೪೩ ॥</div>
	<div class="verse">ತಚ್ಛಿರೋ ರಾಕ್ಷಸೇಂದ್ರಸ್ಯ ಚಕ್ರಕೃತ್ತಂ ವಿಭೀಷಣಮ್ ।<br />ಪಪಾತ ರುಧಿರೋದ್ಗಾರಿ ಪುರಾ ರಾಹುಶಿರೋಯಥಾ ॥ ೪೪ ॥</div>
	<div class="verse">ತತಃ ಸುರೈಃ ಸುಸಂಹೃಷ್ಟೈಃಸರ್ವಪ್ರಾಣಸಮೀರಿತಃ ।<br />ಸಿಂಹನಾದರವೋನ್ಮುಕ್ತಃ ಸಾಧು ದೇವೇತಿವಾದಿಭಿಃ ॥ ೪೫ ॥</div>
	<div class="verse">ಮಾಲಿನಂ ನಿಹತಂ ದೃಷ್ಟ್ವಾ ಸುಮಾಲೀಮಾಲ್ಯವಾನಪಿ ।<br />ಸಬಲೌ ಶೋಕಸಂತಪ್ತೌ ಲಂಕಾಮೇವಪ್ರಧಾವಿತೌ ॥ ೪೬ ॥</div>
	<div class="verse">ಗರುಡಸ್ತು ಸಮಾಶ್ವಸ್ತಃ ಸಂನಿವೃತ್ಯಯಥಾ ಪುರಾ ।<br /> ರಾಕ್ಷಸಾನ್​ ದ್ರಾವಯಾಮಾಸ ಪಕ್ಷವಾತೇನಕೋಪಿತಃ ॥ ೪೭ ॥</div>
	<div class="verse">ಚಕ್ರಕೃತ್ತಾಸ್ಯಕಮಲಾಗದಾಸಂಚೂರ್ಣಿತೋರಸಃ ।<br />ಲಾಂಗಲಗ್ಲಪಿತಗ್ರೀವಾಮುಸಲೈರ್ಭಿನ್ನಮಸ್ತಕಾಃ ॥೪೮</div>
	<div class="verse">ಕೇಚಿಚ್ಚೈವಾಸಿನಾ ಛಿನ್ನಾಸ್ತಥಾನ್ಯೇಶರಪೀಡಿತಾಃ ।<br />ನಿಪೇತುರಂಬರಾತ್ತೂರ್ಣಂ ರಾಕ್ಷಸಾಃ ಸಾಗರಾಂಭಸಿ ॥ ೪೯ ॥</div>
	<div class="verse">ನಾರಾಯಣೋ ಬಾಣವರಾಶನೀಭಿ ವಿðದಾರಯಾಮಾಸಧನುರ್ವಿಮುಕ್ತೈಃ ।<br />ನಕ್ತಂಚರಾನ್​ಮುಕ್ತವಿಧೂತಕೇಶಾನ್​ ಯಥಾಶನೀಭಿಃ ಸತಡಿನ್ಮಹಾಭ್ರಃ ॥೫೦</div>
	<p>ಭಿನ್ನಾತಪತ್ರಂ ಪತಮಾನಶಸ್ತ್ರಂ</p>
	<div class="verse">ಶರೈರಪಧ್ವಸ್ತವಿನೀತವೇಷಮ್ ।<br />ವಿನಿಃಸೃತಾಂತ್ರಂಭಯಲೋಲನೇತ್ರಂ ಬಲಂ ತದುನ್ಮತ್ತತರಂ ಬಭೂವ ॥೫೧</div>
	<p>ಸಿಂಹಾರ್ದಿತಾನಾಮಿವ ಕುಂಜರಾಣಾಂ</p>
	<div class="verse">ನಿಶಾಚರಾಣಾಂ ಸಜಕುಂಜರಾಣಾಮ್ ।<br />ರವಾಶ್ಚ ವೇಗಾಶ್ಚ ಸಮಂ ಬಭೂವುಃಪುರಾಣಸಿಂಹೇನ ವಿಮರ್ದಿತಾನಾಮ್ ॥೫೨</div>
	<p>ತೇ ವಾರ್ಯಮಾಣಾ ಹರಿಬಾಣಜಾಲೈಃ</p>
	<div class="verse">ಸ್ವಬಾಣಜಾಲಾನಿ ಸಮುತ್ಸೃಜಂತಃ ।<br />ಧಾವಂತಿ ನಕ್ತಂಚರಕಾಲಮೇಘಾವಾಯುಪ್ರಭಿನ್ನಾ ಇವ ಕಾಲಮೇಘಾಃ ॥೫೩</div>
	<p>ಚಕ್ರಪ್ರಹಾರೈರ್ವಿನಿಕೃತ್ತಶೀರ್ಷಾಃ</p>
	<div class="verse">ಸಂಚೂರ್ಣಿತಾಂಗಾಶ್ಚಗದಾಪ್ರಹಾರೈಃ ।<br />ಅಸಿಪ್ರಹಾರೈರ್ದಿ್ವವಿಧಾ ವಿಭಿನ್ನಾಃ</div>
	<p>ಪತಂತಿ ಶೈಲಾ ಇವ ರಾಕ್ಷಸೇಂದ್ರಾಃ ॥ ೫೪</p>
	<div class="verse">ವಿಲಂಬಮಾನೈರ್ಮಣಿಹಾರಕುಂಡಲೈರ್ನಿಶಾಚರೈರ್ನೀಲಬಲಾಹಕೋಪಮೈಃ ।<br /> ನಿಪಾತ್ಯಮಾನೈರ್ದದೃಶೇ ನಿರಂತರಂನಿಪಾತ್ಯಮಾನೈರಿವ ನೀಲಪರ್ವತೈಃ ॥೫೫</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಮಃ ಸರ್ಗಃ</div>
	
	
	<p>ಅಷ್ಟಮಃ ಸರ್ಗಃ</p>
	<p>ಸಮಾಲ್ಯಾದಿನಿಗ್ರಹಃ೨೯ ಶ್ಲೋಕಗಳು</p>
	<div class="verse">ಹನ್ಯಮಾನೇ ಬಲೇ ತಸ್ಮಿನ್​ ಪದ್ವನಾಭೇನಪೃಷ್ಠತಃ ।<br />ಮಾಲ್ಯವಾನ್​ ಸಂನಿವೃತ್ತೋಽಥವೇಲಾಮೇತ್ಯ ಇವಾರ್ಣವಃ ॥ ೧ ॥</div>
	<div class="verse">ಸಂರಕ್ತನಯನಃ ಕೋಪಾಚ್ಚಲನ್ಮೌಲಿರ್ನಿಶಾಚರಃ ।<br />ಪದ್ಮನಾಭಮಿದಂ ಪ್ರಾಹ ವಚನಂ ಪುರುಷೋತ್ತಮಮ್ ॥ ೨ ॥</div>
	<div class="verse">ನಾರಾಯಣ ನ ಜಾನೀಷೇ ಕ್ಷಾತ್ತ್ರಧರ್ಮಂಪುರಾತನಮ್ ।<br />ಅಯುದ್ಧಮನಸೋ ಭೀತಾನಸ್ಮಾನ್​ ಹಂಸಿ ಯಥೇತರಃ ॥ ೩ ॥</div>
	<div class="verse">ಪರಾಙ್ಮುಖವಧಂ ಪಾಪಂ ಯಃ ಕರೋತಿಸುರೇಶ್ವರ ।<br />ಸ ಹಂತಾ ನ ಗತಃ ಸ್ವರ್ಗಂ ಲಭತೇ ಪುಣ್ಯಕರ್ಮಣಾಮ್ ॥ ೪ ॥</div>
	<div class="verse">ಯುದ್ಧಶ್ರದ್ಧಾಥವಾ ತೇಽಸ್ತಿಶಂಖಚಕ್ರಗದಾಧರ ।<br />ಅಹಂ ಸ್ಥಿತೋಽಸ್ಮಿ ಪಶ್ಯಾಮಿ ಬಲಂ ದರ್ಶಯಯತ್ತವ ॥ ೫ ॥</div>
	<div class="verse">ಮಾಲ್ಯವಂತಂ ಸ್ಥಿತಂ ದೃಷ್ಟ್ವಾಮಾಲ್ಯವಂತಮಿವಾಚಲಮ್ ।<br />ಉವಾಚ ರಾಕ್ಷಸೇಂದ್ರಂ ತಂದೇವರಾಜಾನುಜೋ ಬಲೀ ॥ ೬ ॥</div>
	<div class="verse">ಯುಷ್ಮತ್ತೋ ಭಯಭೀತಾನಾಂದೇವಾನಾಂ ವೈ ಮಯಾಭಯಮ್ ।<br />ರಾಕ್ಷಸೋತ್ಸಾದನಂ ದತ್ತಂತದೇತದನುಪಾಲ್ಯತೇ ॥ ೭ ॥</div>
	<div class="verse">ಪ್ರಾಣೈರಪಿ ಪ್ರಿಯಂ ಕಾರ್ಯಂ ದೇವಾನಾಂ ಹಿತದಾ ಮಯಾ ।<br />ಸೋಽಹಂ ವೋ ನಿಹನಿಷ್ಯಾಮಿ ರಸಾತಲಗತಾನಪಿ॥ ೮ ॥</div>
	<div class="verse">ದೇವದೇವಂ ಬ್ರುವಾಣಂ ತಂರಕ್ತಾಂಬುರುಹಲೋಚನಮ್ ।<br />ಶಕ್ತ್ಯಾ ಬಿಭೇದ ಸಂಕ್ರುದ್ಧೋರಾಕ್ಷಸೇಂದ್ರೋ ಭುಜಾಂತರೇ ॥೯</div>
	<div class="verse">ಮಾಲ್ಯವದ್ಭುಜನಿರ್ಮುಕ್ತಾ ಶಕ್ತಿರ್ಘಂಟಾಕೃತಾಸ್ವನಾ ।<br />ಹರೇರುರಸಿ ಬಭ್ರಾಜ ಮೇಘಸ್ಥೇನಶತಹ್ರದಾ ॥ ೧೦ ॥</div>
	<div class="verse">ತತಸ್ತಾಮೇವ ಚೋತ್ಕೃಷ್ಯ ಶಕ್ತಿಂಶಕ್ತಿಧರಪ್ರಿಯಃ ।<br />ಮಾಲ್ಯವಂತಂ ಸಮುದ್ದಿಶ್ಯ ಚಿಕ್ಷೇಪಾಂಬುರುಹೇಕ್ಷಣಃ ॥೧೧</div>
	<div class="verse">ಸ್ಕಂದೋತ್ಸೃಷ್ಟೇವ ಸಾಶಕ್ತರ್ಗೋವಿಂದಕರನಿಃಸೃತಾ ।<br />ಕಾಂಕ್ಷಂತೀ ರಾಕ್ಷಸಂ ಪ್ರಾಯಾನ್ಮಾಹೇಂದ್ರೀವಾಂಜನಾಚಲಮ್ ॥ ೧೨ ॥</div>
	<div class="verse">ಸಾ ತಸ್ಯೋರಸಿ ವಿಸ್ತೀರ್ಣೇಹಾರಭಾಸಾವಭಾಸಿತೇ ।<br />ಅಪತದ್ರಾಕ್ಷಸೇಂದ್ರಸ್ಯ ಗಿರಿಕೂಟ ಇವಾಶನಿಃ ॥ ೧೩ ॥</div>
	<div class="verse">ತಯಾ ಭಿನ್ನತನುತ್ರಾಣಃ ಪ್ರಾವಿಶ ದ್ವಿಪುಲಂ ತಮಃ ।<br />ಮಾಲ್ಯವಾನ್​ ಪುನರಾಶ್ವಸ್ತಸ್ಥೌ ಗಿರಿರಿವಾಚಲಃ ॥೧೪</div>
	<div class="verse">ತತಃ ಕಾರ್ಷಾ್ಣಯಸಂ ಶೂಲಂಕಂಟಕೈರ್ಬಹುಭಿರ್ವೃತಮ್ ।<br />ಪ್ರಗೃಹ್ಯಾಭ್ಯಹನದ್ದೇವಂ ಸ್ತನಯೋರಂತರೇ ದೃಢಮ್ ॥೧೫</div>
	<div class="verse">ತಥೈವ ರಣರಕ್ತಸ್ತು ಮುಷ್ಟಿನಾವಾಸವಾನುಜಮ್ ।<br />ತಾಡಯಿತ್ವಾ ಧನುರ್ಮಾತ್ರಮಪಕ್ರಾಂತೋ ನಿ ಶಾಚರಃ ॥ ೧೬ ॥</div>
	<div class="verse">ತತೋಽಂಬರೇ ಮಹಾನ್​ ಶಬ್ದಃ ಸಾಧು ಸಾಧ್ವಿತಿ ಚೋದಿತಃ ।<br />ಆಹತ್ಯ ರಾಕ್ಷಸೋ ವಿಷ್ಣುಂ ಗರುಡಂಚಾಪ್ಯತಾಡಯತ್​ ॥ ೧೭ ॥</div>
	<div class="verse">ವೈನತೇಯಸ್ತತಃ ಕ್ರುದ್ಧಃ ಪಕ್ಷವಾತೇನ ರಾಕ್ಷಸಮ್ ।<br />ವ್ಯಪೋಹದ್ಬಲವಾನ್​ ವಾಯುಃ ಶುಷ್ಕಪರ್ಣಚಯಂ ಯಥಾ ॥ ೧೮ ॥</div>
	<div class="verse">ದ್ವಿಜೇಂದ್ರಪಕ್ಷವಾತೇನ ದ್ರಾವಿತಂ ದೃಶ್ಯ ಪೂರ್ವಜಮ್ ।<br />ಸುಮಾಲೀ ಸ್ವಬಲೈಃ ಸಾರ್ಧಂಲಂಕಾಮಭಿಮುಖೋ ಯಯೌ ॥೧೯</div>
	<div class="verse">ಪಕ್ಷವಾತಬಲೋದ್ಧೂತೋ ಮಾಲ್ಯವಾನಪಿರಾಕ್ಷಸಃ ।<br />ಸ್ವಬಲೇನ ಸಮಾಗಮ್ಯ ಯಯೌ ಲಂಕಾಂಹ್ರಿಯಾ ವೃತಃ ॥ ೨೦ ॥</div>
	<div class="verse">ಏವಂ ತೇ ರಾಕ್ಷಸಾಸ್ತೇನ ಹರಿಣಾಕಮಲೇಕ್ಷಣ ।<br />ಬಹುಶಃ ಸಂಯುಗೇ ಭಗ್ನಾ ಹತಪ್ರವರನಾಯಕಾಃ ॥ ೨೧ ॥</div>
	<div class="verse">ಅಶಕ್ನುವಂತಸ್ತೇ ವಿಷ್ಣುಂಪ್ರತಿಯೋದ್ಧುಂ ಭಯಾರ್ದಿತಾಃ ।<br />ತ್ಯಕ್ತ್ವಾ ಲಂಕಾಂ ಗತಾ ವಸ್ತುಂ ಪಾತಾಲಂಸಹಪತ್ನಯಃ ॥ ೨೨ ॥</div>
	<div class="verse">ಸುಮಾಲಿನಂ ಸಮಾಸಾದ್ಯ ರಾಕ್ಷಸಂರಘುಸತ್ತಮ ।<br /> ಸ್ಥಿತಾಃ ಪ್ರಖ್ಯಾತವೀರ್ಯಾಸ್ತೇ ವಂಶೇಸಾಲಕಟಂಕಟೇ ॥ ೨೩ ॥</div>
	<div class="verse">ಯೇ ತ್ವಯಾ ನಿಹತಾಸ್ತೇ ತು ಪೌಲಸ್ತ್ಯಾನಾಮ ರಾಕ್ಷಸಾಃ ।<br />ಸುಮಾಲೀ ಮಾಲ್ಯವಾನ್​ ಮಾಲೀ ಯೇ ಚತೇಷಾಂ ಪುರಸ್ಸರಾಃ ॥ ೨೪ ॥</div>
	<div class="verse">ಸರ್ವೇ ತೇಭ್ಯೋ ಮಹಾಭಾಗರಾವಣಾದ್ಬಲವತ್ತರಾಃ ।<br />ನ ಚಾನ್ಯೋ ರಾಕ್ಷಸಾನ್​ ಹಂತಾ ಸುರಾರೀನ್​ದೇವಕಂಟಕಾನ್​ ॥ ೨೫ ॥</div>
	<div class="verse">ಋತೇ ನಾರಾಯಣಂ ದೇವಂಶಂಖಚಕ್ರಗದಾಧರಮ್ ।<br />ಭವನ್ನಾರಾಯಣೋದೇವಶ್ಚತುರ್ಬಾಹುಃ ಸನಾತನಃ ॥೨೬</div>
	<div class="verse">ರಾಕ್ಷಸಾನ್​ ಹಂತುಮುತ್ಪನ್ನೋಹ್ಯಜೇಯಃ ಪ್ರಭುರವ್ಯಯಃ ।<br />ನಷ್ಟಧರ್ಮ ವ್ಯವಸ್ಥಾತಾ ಕಾಲೇ ಕಾಲೇಪ್ರಜಾಕರಃ ॥ ೨೭ ಉತ್ಪದ್ಯತೇ ದಸ್ಯುವಧೇಶರಣಾಗತವತ್ಸಲಃ ॥</div>
	<div class="verse">ಏಷಾ ಮಯಾ ತವ ನರಾಧಿಪರಾಕ್ಷಸಾನಾಮುತ್ಪತ್ತಿರದ್ಯ ಕಥಿತಾ ಸಕಲಾಯಥಾವತ್​ ।<br />ಭೂಯೋ ನಿಬೋಧ ರಘುಸತ್ತಮರಾವಣಸ್ಯಜನ್ಮಪ್ರಭಾವಮತುಲಂ ಸಸುತಸ್ಯ ಸರ್ವಮ್ ॥ ೨೮ ॥</div>
	<div class="verse">ಚಿರಾತ್​ ಸುಮಾಲೀ ವ್ಯಚರದ್ರಸಾತಲಂಸ ರಾಕ್ಷಸೋ ವಿಷ್ಣುಭಯಾರ್ದಿತಸ್ತದಾ ।<br />ಪುತ್ರೈಶ್ಚ ಪೌತ್ರೈಶ್ಚ ಸಮನ್ವಿತೋ ಬಲೀತತಸ್ತು ಲಂಕಾಮವಸದ್ಧನೇಶ್ವರಃ ॥೨೯</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಮಃ ಸರ್ಗಃ</div>
	
	
	<div class="sname"><b>ನವಮಃ  ಸರ್ಗಃ - ರಾವಣಾತ್ಯುತ್ಪತ್ತಿಃ</b> ೪೮ ಶ್ಲೋಕಗಳು</div>
	<div class="verse">ಕಸ್ಯಚಿತ್ತ್ವಥ ಕಾಲಸ್ಯ ಸುಮಾಲೀ ನಾಮರಾಕ್ಷಸಃ ।<br />ರಸಾತಲಾನ್ಮರ್ತ್ಯಲೋಕಂ ಸರ್ವಂ ವೈವಿಚಚಾರ ಹ ॥ ೧ ॥</div>
	<div class="verse">ನೀಲಜೀಮೂತಸಂಕಾಶಸ್ತಪ್ತಕಾಂಚನಕುಂಡಲಃ ।<br />ಕನ್ಯಾಂ ದುಹಿತರಂ ಗೃಹ್ಯ ವಿನಾ ಪದ್ಮಮಿವಶ್ರಿಯಮ್ ॥ ೨ ॥</div>
	<div class="verse">ರಾಕ್ಷಸೇಂದ್ರಃ ಸ ತು ತದಾ ವಿಚರನ್​ ವೈಮಹೀತಲಮ್ ।<br />ತದಾಪಶ್ಯತ್​ ಸ ಗಚ್ಛಂತಂ ಪುಷ್ಪಕೇಣಧನೇಶ್ವರಮ್ ॥ ೩ ॥</div>
	<div class="verse">ಗಚ್ಛಂತಂ ಪಿತರಂ ದ್ರಷ್ಟುಂಪುಲಸ್ತ್ಯತನಯಂ ವಿಭುಮ್ ।<br />ತಂ ದೃಷ್ಟ್ವಾಮರಸಂಕಾಶಂ ಸ್ವಚ್ಛಂದಂತಪನೋಪಮಮ್ ॥ ೪ ॥</div>
	<div class="verse">ರಸಾತಲಂ ಪ್ರವಿಷ್ಟಃ ಸನ್​ಮರ್ತ್ಯಲೋಕಾತ್​ ಸವಿಸ್ಮಯಃ ।<br />ಇತ್ಯೇವಂ ಚಿಂತಯಾಮಾಸ ರಾಕ್ಷಸಾನಾಂಮಹಾಮತಿಃ ॥ ೫ ॥</div>
	<div class="verse">ಕಿಂ ಕೃತಂ ಶ್ರೇಯ ಇತ್ಯೇವಂವರ್ಧೇಮಹಿ ಕಥಂ ವಯಮ್ ।<br />ಅಥಾಬ್ರವೀತ್​ ಸುತಾಂ ರಕ್ಷಃ ಕೈಕಸೀಂ ನಾಮನಾಮತಃ ॥ ೬ ॥</div>
	<div class="verse">ಪುತ್ರಿ ಪ್ರದಾನಕಾಲೋಽಯಂ ಯೌವನಂತೇಽತಿವರ್ತತೇ ।<br />ಪ್ರತ್ಯಾಖ್ಯಾನಾಚ್ಚ ಭೀತೇಸ್ತ್ವಂ ನವರೈಃ ಪ್ರತಿಗೃಹ್ಯಸೇ ॥ ೭ ॥</div>
	<div class="verse">ತ್ವತ್ಕೃತೇ ಚ ವಯಂ ಸರ್ವೇ ಯಂತ್ರಿತಾಧರ್ಮಬುದ್ಧಯಃ ।<br />ತ್ವಂ ಹಿ ಸರ್ವಗುಣೋಪೇತಾ ಶ್ರೀಃ ಸಾಕ್ಷಾದಿವಪುತ್ರಿಕೇ ॥ ೮ ॥</div>
	<div class="verse">ಕನ್ಯಾಪಿತೃತ್ವಂ ದುಃಖಂ ಹಿ ಸರ್ವೇಷಾಂಮಾನಕಾಂಕ್ಷಿಣಾಮ್ ।<br />ನ ಜ್ಞಾಯತೇ ಚ ಕಃ ಕನ್ಯಾಂ ವರಯೇದಿತಿ ಕನ್ಯಕೇ ॥ ೯ ॥</div>
	<div class="verse">ಮಾತುಃ ಕುಲಂ ಪಿತೃಕುಲಂ ಯತ್ರಚೈವ ಪ್ರದೀಯತೇ ।<br />ಕುಲತ್ರಯಂ ಸದಾ ಕನ್ಯಾ ಸಂಶಯೇಸ್ಥಾಪ್ಯ ತಿಷ್ಠತಿ ॥ ೧೦ ॥</div>
	<div class="verse">ಸಾ ತ್ವಂ ಮುನಿವರಂ ಶ್ರೇಷ್ಠಂಪ್ರಜಾಪತಿಕುಲೋದ್ಭವಮ್ ।<br />ಭಜ ವಿಶ್ವವಸಂ ಪುತ್ರಿ ಪೌಲಸ್ತ್ಯಂವರಯ ಸ್ವಯಮ್ ॥ ೧೧ ॥</div>
	<div class="verse">ಈದೃಶಾಸ್ತೇ ಭವಿಷ್ಯಂತಿ ಪುತ್ರಾಃ ಪುತ್ರಿನ ಸಂಶಯಃ ।<br /> ತೇಜಸಾ ಭಾಸ್ಕರಸಮೋಯಾದೃಶೋಽಯಂ ಧನೇಶ್ವರಃ ॥೧೨</div>
	<div class="verse">ಸಾ ತು ತದ್ವಚನಂ ಶ್ರುತ್ವಾ ಕನ್ಯಕಾಪಿತೃಗೌರವಾತ್​ ।<br />ತತ್ರೋಪಾಗಮ್ಯ ಸಾ ತಸ್ಥೌ ವಿಶ್ರವಾಯತ್ರ ತಪ್ಯತೇ ॥ ೧೩ ॥</div>
	<div class="verse">ಏತಸ್ಮಿನ್ನಂತರೇ ರಾಮಪುಲಸ್ತ್ಯತನಯೋ ದ್ವಿಜಃ ।<br />ಅಗ್ನಿಹೋತ್ರಮುಪತಿಷ್ಟಚ್ಚತುರ್ಥ ಇವಪಾವಕಃ ॥ ೧೪ ॥</div>
	<div class="verse">ಅವಿಚಿಂತ್ಯ ತು ತಾಂ ವೇಲಾಂ ದಾರುಣಾಂಪಿತೃಗೌರವಾತ್​ ।<br />ಉಪಸೃತ್ಯಾಗ್ರತಸ್ತಸ್ಯ ಚರಣಾಧೋಮುಖೀ ಸ್ಥಿತಾ ॥ ೧೫ ॥</div>
	<div class="verse">ವಿಲಿಖಂತೀ ಮುಹುರ್ಭೂಮಿಮಂಗುಷ್ಠಾಗ್ರೇಣಭಾಮಿನೀ ।<br />ಸ ತು ತಾಂ ಪ್ರೇಕ್ಷ್ಯ ಸುಶ್ರೋಣೀಂಪೂರ್ಣಚಂದ್ರನಿಭಾನನಾಮ್ ॥ ೧೬ ॥</div>
	<div class="verse">ಅಬ್ರವೀತ್​ ಪರಮೋದಾರೋ ದೀಪ್ಯಮಾನಾಂಸ್ವತೇಜಸಾ ।<br />ಭದ್ರೇ ಕಸ್ಯಾಸಿ ದುಹಿತಾ ಕುತೋ ವಾತ್ವಮಿಹಾಗತಾ ॥ ೧೭ ॥</div>
	<div class="verse">ಕಿಂ ಕಾರ್ಯಂ ಕಸ್ಯ ವಾಹೇತೋಸ್ತತ್ತ್ವತೋ ಬ್ರೂಹಿ ಶೋಭನೇ।<br />ಏವಮುಕ್ತ್ವಾ ತು ಸಾ ಕನ್ಯಾ ಕೃತಾಂಜಲಿರಥಾಬ್ರವೀತ್​ ॥ ೧೮ ॥</div>
	<div class="verse">ಆತ್ಮಪ್ರಭಾವೇಣ ಮುನೇ ಜ್ಞಾತುಮರ್ಹಸಿ ಮೇ ಮತಮ್ ।<br />ಕಿಂ ತು ಮಾಂ ವಿದ್ಧಿ ಬ್ರಹ್ಮರ್ಷೇ ಶಾಸನಾತ್​ಪಿತುರಾಗತಾಮ್ ॥ ೧೯ ॥</div>
	<div class="verse">ಕೈಕಸೀ ನಾಮ ನಾಮ್ನಾಹಂ ಶೇಷಂ ತ್ವಂಜ್ಞಾತುಮರ್ಹಸಿ ।<br />ಸ ತು ಗತ್ವಾ ಮುನಿರ್ಧಾ್ಯನಂವಾಕ್ಯಮೇತದುವಾಚ ಹ ॥ ೨೦ ॥</div>
	<div class="verse">ವಿಜ್ಞಾತಂ ತೇ ಮಯಾ ಭದ್ರೇ ಕಾರಣಂಯನ್ಮನೋಗತಮ್ ।<br />ಸುತಾಭಿಲಾಷೋ ಮತ್ತಸ್ತೇಮತ್ತಮಾತಂಗಗಾಮಿನಿ ॥ ೨೧ ॥</div>
	<div class="verse">ದಾರುಣಾಯಾಂ ತು ವೇಲಾಯಾಂಯಸ್ಮಾತ್ತ್ವಂ ಮಾಮುಪಸ್ಥಿತಾ ।<br />ಶೃಣು ತಸ್ಮಾತ್​ ಸುತಾನ್​ ಭದ್ರೇಯಾದೃಶಾನ್​ ಜನಯಿಷ್ಯಸಿ ॥ ೨೨ ॥</div>
	<div class="verse">ದಾರುಣಾನ್​ ದಾರುಣಾಕಾರಾನ್​ದಾರುಣಾಭಿಜನಪ್ರಿಯಾಮ್ ।<br />ಪ್ರಸವಿಷ್ಯಸಿ ಸುಶ್ರೋಣಿ ರಾಕ್ಷಸಾನ್​ಕ್ರೂರಕರ್ಮಣಃ ॥ ೨೩ ॥</div>
	<div class="verse">ಸಾ ತು ತದ್ವಚನಂ ಶ್ರುತ್ವಾಪ್ರಣಿಪತ್ಯಾಬ್ರವೀದ್ವಚಃ ।<br />ಭಗವನ್ನೀದೃಶಾನ್​ ಪುತ್ರಾಂಸ್ತ್ವತ್ತೋಽಹಂ ಬ್ರಹ್ಮವಾದಿನಃ ॥ ೨೪ ॥</div>
	<div class="verse">ನೇಚ್ಛಾಮಿ ಸುದುರಾಚಾರಾನ್​ ಪ್ರಸಾದಂಕರ್ತುಮರ್ಹಸಿ ।<br />ಕನ್ಯಯಾ ತ್ವೇವಮುಕ್ತಸ್ತು ವಿಶ್ರವಾಮುನಿಪುಂಗವಃ ॥ ೨೫ ॥</div>
	<div class="verse">ಉವಾಚ ಕೈಕಸೀಂ ಭೂಯಃ ಪೂರ್ಣೇಂದುರಿವ ರೋಹಿಣೀಮ್ ।<br />ಪಶ್ಚಿಮೋ ಯಸ್ತವ ಸುತೋ ಭವಿಷ್ಯತಿಶುಭಾನನೇ ॥ ೨೬ ॥</div>
	<div class="verse">ಮಮ ವಂಶಾನುರೂಪಃ ಸ ಧರ್ಮಾತ್ಮಾ ಚ ಭವಿಷ್ಯತಿ ।<br />ಏವಮುಕ್ತಾ ತು ಸಾ ಕನ್ಯಾ ರಾಮ ಕಾಲೇನಕೇನಚಿತ್​ ॥ ೨೭ ॥</div>
	<div class="verse">ಜನಯಾಮಾಸ ಬೀಭತ್ಸಂರಕ್ಷೋರೂಪಂ ಸುದಾರುಣಮ್ ।<br />ದಶಗ್ರೀವಂ ಮಹಾದಂಷ್ಟ್ರಂನೀಲಾಂಜನಚಯೋಪಮಮ್ ॥ ೨೮ ॥</div>
	<div class="verse">ತಾಮ್ರೋಷ್ಠಂ ವಿಂಶತಿಭುಜಂ ಮಹಾಸ್ಯಂದೀಪ್ತಮೂರ್ಧಜಮ್ ।<br />ತಸ್ಮಿನ್​ ಜಾತೇ ತು ತತ್ಕಾಲೇ ಸಜ್ವಾಲಕವಲಾಃ ಶಿವಾಃ ॥ ೨೯ ॥</div>
	<div class="verse">ಕ್ರವ್ಯಾದಾಶ್ಚಾಪಸವ್ಯಾನಿ ಮಂಡಲಾನಿಪ್ರಚಕ್ರಮುಃ ।<br />ವವರ್ಷ ರುಧಿರಂ ದೇವೋ ಮೇಘಾಶ್ಚಖರನಿಸ್ವನಾಃ ॥ ೩೦ ॥</div>
	<div class="verse">ಪ್ರಬಭೌ ನ ಚ ಸೂರ್ಯೋ ವೈಮಹೋಲ್ಕಾಶ್ಚಾಪತನ್​ ಭುವಿ ।<br />ಚಕಂಪೇ ಜಗತೀ ಚೈವ ವವುರ್ವಾತಾಃ ಸುದಾರುಣಾಃ ॥ ೩೧ ॥</div>
	<div class="verse">ಅಕ್ಷೋಭ್ಯಃ ಕ್ಷುಭಿತಶ್ಚೈವ ಸಮುದ್ರಃ ಸರಿತಾಂ ಪತಿಃ ।<br />ಅಥ ನಾಮಾಕರೋತ್ತಸ್ಯ ಪಿತಾಮಹಸಮಃ ಪಿತಾ ॥ ೩೨ ॥</div>
	<div class="verse">ದಶಗ್ರೀವಃ ಪ್ರಸೂತೋಽಯಂದಶಗ್ರೀವೋ ಭವಿಷ್ಯತಿ ।<br /> ತಸ್ಯ ತ್ವನಂತರಂ ಜಾತಃ ಕುಂಭಕರ್ಣೋ ಮಹಾಬಲಃ ॥ ೩೩ ॥</div>
	<div class="verse">ಪ್ರಮಾಣಾದ್ಯಸ್ಯ ವಿಪುಲಂ ಪ್ರಮಾಣಂ ನೇಹವಿದ್ಯತೇ ।<br />ತತಃ ಶೂರ್ಪಣಖಾ ನಾಮ ಸಂಜಜ್ಞೇವಿಕೃತಾನನಾ ॥ ೩೪ ॥</div>
	<div class="verse">ವಿಭೀಷಣಶ್ಚ ಧರ್ಮಾತ್ಮಾ ಕೈಕಸ್ಯಾಃಪಶ್ಚಿಮಃ ಸುತಃ ।<br />ತಸ್ಮಿನ್​ ಜಾತೇ ಮಹಾಸತ್ತ್ವೇಪುಷ್ಪವರ್ಷಂ ಪಪಾತ ಹ ॥ ೩೫ ॥</div>
	<div class="verse">ನಭಃಸ್ಥಾನೇ ದುಂದುಭಯೋ ದೇವಾನಾಂಪ್ರಾಣದಂಸ್ತದಾ ।<br />ವಾಕ್ಯಂ ಚೈವಾಂತರಿಕ್ಷೇ ಚ ಸಾಧು ಸಾಧ್ವಿತಿತತ್ತಥಾ ॥ ೩೬ ॥</div>
	<div class="verse">ತೌ ತು ತತ್ರ ಮಹಾರಣ್ಯೇ ವವೃಧಾತೇಮಹೌಜಸೌ ।<br />ತೇಷಾಂ ಕ್ರೂರೋ ದಶಗ್ರೀವೋಲೋಕೋದ್ವೇಗಕರೋಽಭವತ್​ ॥ ೩೭ ॥</div>
	<div class="verse">ಕುಂಭಕರ್ಣಃ ಪ್ರಮತ್ತಸ್ತು ಮಹರ್ಷೀನ್​ಧರ್ಮವತ್ಸಲಾನ್​ ।<br />ತ್ರೈಲೋಕ್ಯಂ ಭಕ್ಷಯನ್ನಿತ್ಯಾಸಂತುಷ್ಟೋ ವಿಚಚಾರ ಹ॥ ೩೮ ॥</div>
	<div class="verse">ವಿಭೀಷಣಸ್ತು ಧರ್ಮಾತ್ಮಾ ನಿತ್ಯಂ ಧರ್ಮೋವ್ಯವಸ್ಥಿತಃ ।<br />ಸ್ವಾಧ್ಯಾಯನಿಯತಾಹಾರ ಉವಾಸ ವಿಜಿತೇಂದ್ರಿಯಃ ॥ ೩೯ ॥</div>
	<div class="verse">ಅಥ ವೈಶ್ರವಣೋ ದೇವಸ್ತತ್ರ ಕಾಲೇನಕೇನಚಿತ್​ ।<br /> ಆಗತಃ ಪಿತರಂ ದ್ರಷ್ಟುಂ ಪುಷ್ಪಕೇಣಧನೇಶ್ವರಃ ॥ ೪೦ ॥</div>
	<div class="verse">ತಂ ದೃಷ್ಟ್ವಾ ಕೈಕಸೀ ತತ್ರ ಜ್ವಲಂತಮಿವತೇಜಸಾ ।<br />ಆಗಮ್ಯ ರಾಕ್ಷಸೀ ತತ್ರದಶಗ್ರೀವಮುವಾಚ ಹ ॥ ೪೧ ॥</div>
	<div class="verse">ಪುತ್ರ ವೈಶ್ರವಣಂ ಪಶ್ಯ ಭ್ರಾತರಂತೇಜಸಾ ವೃತಮ್ ।<br />ಭ್ರಾತೃಭಾವೇ ಸಮೇ ಚಾಪಿ ಪಶ್ಯಾತ್ಮಾನಂತ್ವಮೀದೃಶಮ್ ॥ ೪೨ ॥</div>
	<div class="verse">ದಶಗ್ರೀವ ತಥಾ ಯತ್ನಂ ಕರುಷ್ವಾಮಿತವಿಕ್ರಮ ।<br />ಯಥಾ ತ್ವಮಸಿ ಮೇ ಪುತ್ರ ಭವ ವೈಶ್ರವಣೋಪಮಃ ॥ ೪೩ ॥</div>
	<div class="verse">ಮಾತುಸ್ತದ್ವಚನಂ ಶ್ರುತ್ವಾದಶಗ್ರೀವಃ ಪ್ರತಾಪವಾನ್​ ।<br />ಅಮರ್ಷಮತುಲಂ ಲೇಭೇ ಪ್ರತಿಜ್ಞಾಂಚಾಕರೋತ್ತದಾ ॥ ೪೪ ॥</div>
	<div class="verse">ಸತ್ಯಂ ತೇ ಪ್ರತಿಜಾನಾಮಿಭ್ರಾತೃತುಲ್ಯೋಽಧಿಕೋಽಪಿ ವಾ ।<br />ಭವಿಷ್ಯಾಮೋಜಸಾ ಚೈವ ಸಂತಾಪಂ ತ್ಯಜಹೃದ್ಗತಮ್ ॥ ೪೫ ॥</div>
	<div class="verse">ತತಸ್ತೇನೈವ ಕೋಪೇನ ದಶಗ್ರೀವಃ ಸಹಾನುಜಃ ।<br />ಚಿಕೀರ್ಷುರ್ದುಷ್ಕರಂ ಕರ್ಮ ತಪಸೇಧೃತಮಾನಸಃ ॥ ೪೬ ॥</div>
	<div class="verse">ಪ್ರಾಪ್ಸ್ಯಾಮಿ ತಪಸಾ ಕಾಮಮಿತಿಕೃತ್ವಾಧ್ಯವಸ್ಯ ಚ ।<br />ಆಗಚ್ಛದಾತ್ಮಸಿದ್ಧ್ಯರ್ಥಂ ಗೋಕರ್ಣಸ್ಯಾಶ್ರಮಂ ಶುಭಮ್ ॥೪೭</div>
	<div class="verse">ಸ ರಾಕ್ಷಸಸ್ತತ್ರ ಸಹಾನುಜಸ್ತದಾ ತಪಶ್ಚಕಾರಾತುಲಮುಗ್ರವಿಕ್ರಮಃ ।<br /> ಅತೋಷಯಚ್ಚಾಪಿ ಪಿತಾಮಹಂ ವಿಭುಂದದೌ ಸ ತುಷ್ಟಶ್ಚ ವರಾನ್​ಜಯಾವಹಾನ್​ ॥ ೪೮ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ</div>
	
	<h3>ಉತ್ತರಕಾಂಡೇ ನವಮಃ ಸರ್ಗಃ </h3>
	<div class="sname"><b>ದಶಮಃ  ಸರ್ಗಃ - ರಾವಣಾದಿವರದಾನಮ್</b> ೪೯ ಶ್ಲೋಕಗಳು</div>
	<div class="verse">ಅಥಾಬ್ರವೀನ್ಮುನಿಂ ರಾಮಃ ಕಥಂ ತೇಭ್ರಾತರೋ ವನೇ ।<br />ಕೀದೃಶಂ ತು ತದಾಬ್ರಹ್ಮಂಸ್ತಪಸ್ತೇಪುರ್ಮಹಾಬಲಾಃ ॥ ೧ ॥</div>
	<div class="verse">ಅಗಸ್ತ್ಯಸ್ತ್ವಬ್ರವೀತ್ತತ್ರ ರಾಮಂಸುಪ್ರೀತಮಾನಸಮ್ ।<br />ತಾಂಸ್ತಾನ್​ ಧರ್ಮವಿಧೀಂಸ್ತತ್ರಭ್ರಾತರಸ್ತೇ ಸಮಾವಿಶನ್​ ॥ ೨ ॥</div>
	<div class="verse">ಕುಂಭಕರ್ಣಸ್ತತೋ ಯತ್ತೋ ನಿತ್ಯಂಧರ್ಮಪಥೇ ಸ್ಥಿತಃ ।<br />ತತಾಪ ಗ್ರೀಷ್ಮಕಾಲೇ ತು ಪಂಚಾಗ್ನೀನ್​ಪರಿತಃ ಸ್ಥಿತಃ ॥ ೩ ॥</div>
	<div class="verse">ಮೇಘಾಂಬುಸಿಕ್ತೋ ವರ್ಷಾಸುವೀರಾಸನಮಸೇವತ ।<br /> ನಿತ್ಯಂ ಚ ಶಿಶಿರೇ ಕಾಲೇಜಲಮಧ್ಯಪ್ರತಿಶ್ರಯಃ ॥ ೪ ॥</div>
	<div class="verse">ಏವಂ ವರ್ಷಸಹಸ್ರಾಣಿ ದಶತಸ್ಯಾತಿಚಕ್ರಮುಃ ।<br />ಧರ್ಮೇ ಪ್ರಯತಮಾನಸ್ಯ ಸತ್ಪಥೇನಿಷ್ಠಿತಸ್ಯ ಚ ॥ ೫ ॥</div>
	<div class="verse">ವಿಭೀಷಣಸ್ತು ಧರ್ಮಾತ್ಮಾ ನಿತ್ಯಂಧರ್ಮಪರಃ ಶುಚಿಃ ।<br />ಪಂಚವರ್ಷಸಹಸ್ರಾಣಿ ಪಾದೇನೈಕೇನತಸ್ಥಿವಾನ್​ ॥ ೬ ॥</div>
	<div class="verse">ಸಮಾಪ್ತೇ ನಿಯಮೇ ತಸ್ಯ ನನೃತುಶ್ಚಾಪ್ಸರೋಗಣಾಃ ।<br />ಪಪಾತ ಪುಷ್ಪವರ್ಷಂ ಚ ಕ್ಷುಭಿತಶ್ಚಾಪಿದೇವತಾಃ ॥ ೭ ॥</div>
	<div class="verse">ಪಂಚವರ್ಷಸಹಸ್ರಾಣಿ ಸೂರ್ಯಂಚೈವಾನ್ವವರ್ತತ ।<br />ತಸ್ಥೌ ಚೋರ್ಧ್ವಶಿರೋಬಾಹುಃ ಸ್ವಾಧ್ಯಾಯಧೃತಮಾನಸಃ ॥ ೮ ॥</div>
	<div class="verse">ಏವಂ ವಿಭೀಷಣಸ್ಯಾಪಿ ಸ್ವರ್ಗಸ್ಥಸ್ಯೇವನಂದನೇ ।<br />ದಶವರ್ಷಸಹಸ್ರಾಣಿ ಗತಾನಿನಿಯತಾತ್ಮನಃ ॥ ೯ ॥</div>
	<div class="verse">ದಶ ವರ್ಷಸಹಸ್ರಾಣಿ ನಿರಾಹಾರೋದಶಾನನಃ ।<br />ಪೂರ್ಣೇ ವರ್ಷಸಹಸ್ರೇ ತು ಶಿರಶ್ಚಾಗ್ನೌ ಜುಹಾವ ಸಃ ॥ ೧೦ ॥</div>
	<div class="verse">ಏವಂ ವರ್ಷಸಹಸ್ರಾಣಿ ನವತಸ್ಯಾತಿಚಕ್ರಮುಃ ।<br />ಶಿರಾಂಸಿ ನವ ಚಾಪ್ಯಸ್ಯ ಪ್ರವಿಷ್ಟಾನಿಹುತಾಶನಮ್ ॥ ೧೧ ॥</div>
	<div class="verse">ಅಥ ವರ್ಷಸಹಸ್ರೇ ತು ದಶಮೇದಶಮಂ ಶಿರಃ ।<br />ಛೇತ್ತು ಕಾಮೇ ದಶಗ್ರೀವೇ ಪ್ರಾಪ್ತಸ್ತತ್ರ ಪಿತಾಮಹಃ ॥ ೧೨ ॥</div>
	<div class="verse">ಪಿತಾಮಹಸ್ತು ಸುಪ್ರೀತಃ ಸಾರ್ಧಂದೈವೈರುಪಸ್ಥಿತಃ ।<br />ತವ ತಾವದ್ದಶಗ್ರೀವ ಪ್ರೀತೋಽಸ್ಮೀತ್ಯಭ್ಯಭಾಷತ ॥ ೧೩ ॥</div>
	<div class="verse">ಶೀಘ್ರಂ ವರಯ ಧರ್ಮಜ್ಞ ವರೋಯಸ್ತೇಽಭಿಕಾಂಕ್ಷಿತಃ ।<br />ತಂ ತೇ ಕಾಮಂ ಕರೋಮ್ಯದ್ಯ ನ ವೃಥಾತೇ ಪರಿಶ್ರಮಃ ॥ ೧೪ ॥</div>
	<div class="verse">ಅಥಾಬ್ರವೀದ್ದಶಗ್ರೀವಃ ಪ್ರಹೃಷ್ಟೇನಾಂತರಾತ್ಮನಾ ।<br />ಪ್ರಣಮ್ಯ ಶಿರಸಾ ದೇವಂ ಹರ್ಷಗದ್ಗದಯಾಗಿರಾ ॥ ೧೫ ॥</div>
	<div class="verse">ಭಗವಾನ್​ ಪ್ರಾಣಿನಾಂ ನಿತ್ಯಂ ನಾನ್ಯತ್ರ ಮರಣಾದ್ಭಯಮ್ ।<br />ನಾಸ್ತಿ ಮೃತ್ಯುಸಮಃ ಶತ್ರುರಮರತ್ವಮಹಂ ವೃಣೇ ॥ ೧೬ ॥</div>
	<div class="verse">ಏವಮುಕ್ತಸ್ತದಾ ಬ್ರಹ್ಮಾ ದಶಗ್ರೀವಮುವಾಚ ಹ ।<br />ನಾಸ್ತಿ ಸರ್ವಾಮರತ್ವಂ ತೇ ವರಮನ್ಯಂವೃಣೀಷ್ವ ಮೇ ॥ ೧೭ ॥</div>
	<div class="verse">ಏವಮುಕ್ತೇ ತದಾ ರಾಮ ಬ್ರಹ್ಮಣಾಲೋಕಕರ್ತೃಣಾ ।<br /> ದಶಗ್ರೀವ ಉವಾಚೇದಂ ಕೃತಾಂಜಲಿರಥಾಗ್ರತಃ ॥ ೧೮ ॥</div>
	<div class="verse">ಸುಪರ್ಣನಾಗಯಕ್ಷಾಣಾಂದೈತ್ಯದಾನವರಕ್ಷಸಾಮ್ ।<br />ಅವಧ್ಯೋಽಹಂ ಪ್ರಜಾಧ್ಯಕ್ಷ ದೇವತಾನಾಂಚ ಶಾಶ್ವತ ॥ ೧೯ ॥</div>
	<div class="verse">ನ ಹಿ ಚಿಂತಾ ಮಮಾನ್ಯೇಷುಪ್ರಾಣಿಷ್ವಮರಪೂಜಿತ ।<br />ತೃಣಭೂತಾ ಹಿ ತೇ ಮನ್ಯೇ ಪ್ರಾಣಿನೋ ಮಾನುಷಾದಯಃ ॥ ೨೦ ॥</div>
	<div class="verse">ಏವಮುಕ್ತಸ್ತು ಧರ್ಮಾತ್ಮಾ ದಶಗ್ರೀವೇಣ ರಕ್ಷಸಾ ।<br />ಉವಾಚ ವಚನಂ ದೇವಃ ಸಹ ದೇವೈಃಪಿತಾಮಹಃ ॥ ೨೧ ॥</div>
	<div class="verse">ಭವಿಷ್ಯತ್ಯೇವಮೇತತ್ತೇ ವಚೋರಾಕ್ಷಸಪುಂಗವ ।<br />ಏವಮುಕ್ತ್ವಾ ತು ತಂ ರಾಮ ದಶಗ್ರೀವಂಪಿತಾಮಹಃ ॥ ೨೨ ॥</div>
	<div class="verse">ಶೃಣು ಚಾಪಿವರೋ ಭೂಯಃ ಪ್ರೀತಸ್ಯೇಹಶುಭೋ ಮಮ ।<br />ಹುತಾನಿ ಯಾನಿ ಶೀರ್ಷಾಣಿ ಪೂರ್ವಮಗ್ನೌತ್ವಯಾನಘ ॥ ೨೩ ॥</div>
	<div class="verse">ಪುನಸ್ತಾನಿ ಭವಿಷ್ಯಂತಿ ತಥೈವ ತವರಾಕ್ಷಸ ।<br />ವಿತರಾಮೀಹ ತೇ ಸೌಮ್ಯ ವರಂ ಚಾನ್ಯಂದುರಾಸದಮ್ ॥ ೨೪ ॥</div>
	<div class="verse">ಛಂದತಸ್ತವ ರೂಪಂ ಚ ಮನಸಾಯದ್ಯಥೇಪ್ಸಿತಮ್ ।<br />ಭವಿಷ್ಯತಿ ನ ಸಂದೇಹೋ ಮದ್ವರಾತ್ತವರಾಕ್ಷಸ ॥ ೨೫ ॥</div>
	<div class="verse">ಏವಂ ಪಿತಾಮಹೋಕ್ತಸ್ಯ ದಶಗ್ರೀವಸ್ಯ ರಕ್ಷಸಃ ।<br />ಅಗ್ನೌ ಹುತಾನಿ ಶೀರ್ಷಾಣಿ ಪುನಸ್ತಾನ್ಯುದಿತಾನಿವೈ ॥ ೨೬ ॥</div>
	<div class="verse">ಏವಮುಕ್ತ್ವಾ ತು ತಂ ರಾಮ ದಶಗ್ರೀವಂಪಿತಾಮಹಃ ।<br />ವಿಭೀಷಣಮಥೋವಾಚ ವಾಕ್ಯಂಲೋಕಪಿತಾಮಹಃ ॥ ೨೭ ॥</div>
	<div class="verse">ವಿಭೀಷಣ ತ್ವಯಾ ವತ್ಸ ಧರ್ಮಸಂಹಿತಬುದ್ಧಿನಾ ।<br />ಪರಿತುಷ್ಟೋಽಸ್ಮಿ ಧರ್ಮಾತ್ಮನ್​ ವರಂವರಯ ಸುವ್ರತ ॥ ೨೮ ॥</div>
	<div class="verse">ವಿಭೀಷಣಸ್ತು ಧರ್ಮಾತ್ಮಾ ವಚನಂ ಪ್ರಾಹಸಾಂಜಲಿಃ ।<br />ವೃತಃ ಸರ್ವಗುಣೈರ್ನಿತ್ಯಂ ಚಂದ್ರಮಾರಶ್ಮಿಭಿರ್ಯಥಾ ॥ ೨೯ ॥</div>
	<div class="verse">ಭಗವನ್​ ಕೃತಕೃತ್ಯೋಽಹಂ ಯನ್ಮೇಲೋಕಗುರುಃ ಸ್ವಯಮ್ ।<br />ಪ್ರೀತೇನ ಯದಿ ದಾತವ್ಯೋ ವರೋ ಮೇಶೃಣು ಸುವ್ರತ ॥ ೩೦ ॥</div>
	<div class="verse">ಪರಮಾಪದ್ಗತಸ್ಯಾಪಿ ಧರ್ಮೇ ಮಮಮತಿರ್ಭವೇತ್​ ।<br />ಅಶಿಕ್ಷಿತಂ ಚ ಬ್ರಹ್ಮಾಸ್ತ್ರಂ ಭಗವನ್​ಪ್ರತಿಭಾತು ಮೇ ॥ ೩೧ ॥</div>
	<div class="verse">ಯಾ ಯಾ ಮೇ ಜಾಯತೇ ಬುದ್ಧಿರ್ಯೇಷುಯೇಷ್ವಾಶ್ರಮೇಷು ಚ ।<br />ಸಾ ಸಾ ಭವತು ಧರ್ಮಿಷ್ಠಾ ತಂ ತುಧರ್ಮಂ ಚ ಪಾಲಯೇ ॥ ೩೨ ॥</div>
	<div class="verse">ಏಷ ಮೇ ಪರಮೋದಾರ ವರಃ ಪರಮಕೋ ಮತಃ ।<br />ನ ಹಿ ಧರ್ಮಾಭಿರಕ್ತಾನಾಂ ಲೋಕೇಕಿಂಚನ ದುರ್ಲಭಮ್ ॥ ೩೩ ॥</div>
	<div class="verse">ಪುನಃ ಪ್ರಜಾಪತಿಃ ಪ್ರೀತೋವಿಭೀಷಣಮುವಾಚ ಹ ।<br />ಧರ್ಮಿಷ್ಠಸ್ತ್ವಂ ಯಥಾ ವತ್ಸ ತಥಾಚೈತದ್ಭವಿಷ್ಯತಿ ॥ ೩೪ ॥</div>
	<div class="verse">ಯಸ್ಮಾದ್ರಾಕ್ಷಸಯೋನೌ ತೇಜಾತಸ್ಯಾಮಿತ್ರನಾಶನ ।<br />ನಾಧರ್ಮೇ ಜಾಯತೇ ಬುದ್ಧಿರಮರತ್ವಂದದಾಮಿ ತೇ ॥ ೩೫ ॥</div>
	<div class="verse">ಇತ್ಯುಕ್ತ್ವಾ ಕುಂಭಕರ್ಣಾಯ ವರಂದಾತುಮುಪಸ್ಥಿತಮ್ ।<br />ಪ್ರಜಾಪತಿಂ ಸುರಾಃ ಸರ್ವೇ ವಾಕ್ಯಂಪ್ರಾಂಜಲಯೋಽಬ್ರುವನ್​ ॥ ೩೬ ॥</div>
	<div class="verse">ನ ತಾವತ್​ ಕುಂಭಕರ್ಣಾಯ ಪ್ರದಾತವ್ಯೋ ವರಸ್ತ್ವಯಾ ।<br />ಜಾನೀಷೇ ಹಿ ಯಥಾಲೋಕಾಂಸ್ತ್ರಾಸಯತ್ಯೇಷ ದುರ್ಮತಿಃ ॥ ೩೭ ॥</div>
	<div class="verse">ನಂದನೇಽಪಸ್ಯರಸಃ ಸಪ್ತ ಮಹೇಂದ್ರಾನುಚರಾ ದಶ ।<br />ಅನೇನ ಭಕ್ಷಿತಾ ಬ್ರಹ್ಮನ್ನೃಷಯೋಮಾನುಷಾಸ್ತಥಾ ॥ ೩೮ ॥</div>
	<div class="verse">ಅಲಬ್ಧವರಪೂರ್ವೇಣ ಯತ್​ ಕೃತಂರಾಕ್ಷಸೇನ ತು ।<br />ತದೇಷ ವರಲಬ್ಧಃ ಸ್ಯಾದ್ಧಕ್ಷಯೇದ್ಭುವನತ್ರಯಮ್ ॥</div>
	<div class="verse">೩೯ ವರವ್ಯಾಜೇನ ಮೋಹೋಸ್ಮೈದೀಯತಾಮಮಿತಪ್ರಭ ।<br />ಲೋಕಾನಾಂ ಸ್ವಸ್ತಿ ಚೈವಂ ಸ್ಯಾದ್ಭವೇದಸ್ಯಚ ಸಂನತಿಃ ॥ ೪೦ ॥</div>
	<div class="verse">ಏವಮುಕ್ತಃ ಸುರೈಬ್ರಹ್ಮಾ ಚಿಂತಯತ್​ಪದ್ಮಸಂಭವಃ ।<br />ಚಿಂತಿತಾ ಚೋಪತಸ್ಥೇಽಸ್ಯ ಪಾರ್ಶ್ವಂ ದೇವೀಸರಸ್ವತೀ ॥ ೪೧ ॥</div>
	<div class="verse">ಪ್ರಾಂಜಲಿಃ ಸಾ ತು ಪಾರ್ಶ್ವಸ್ಥಾ ವಾಕ್ಯಂ ಪ್ರಾಹ ಸರಸ್ವತೀ ।<br />ಇಯಮಸ್ಮ್ಯಾಗತಾ ದೇವ ಕಿಂ ಕಾರ್ಯಂಕರವಾಣ್ಯಹಮ್ ॥ ೪೨ ॥</div>
	<div class="verse">ಪ್ರಜಾಪತಿಸ್ತು ತಾಂ ಪ್ರಾಪ್ತಾಂ ಪ್ರಾಹವಾಕ್ಯಂ ಸರಸ್ವತೀಮ್ ।<br />ವಾಣಿ ತ್ವಂ ರಾಕ್ಷಸೇಂದ್ರಾಸ್ಯೇ ಭವ ಯಾದೇವತೇಪ್ಸಿತಾ ॥ ೪೩ ॥</div>
	<div class="verse">ತಥೇಽತ್ಯುಕ್ತ್ವಾ ಪ್ರವಿಷ್ಟಾ ಸಾಪ್ರಜಾಪತಿರಥಾಬ್ರವಿತ್​ ।<br />ಕುಂಭಕರ್ಣ ಮಹಾಬಾಹೋ ವರಂ ವರಯಯೋ ಮತಃ ॥ ೪೪ ॥</div>
	<div class="verse">ಕುಂಭಕರ್ಣಸ್ತು ತದ್ವಾಕ್ಯಂ ಶ್ರುತ್ವಾವಚನಮಬ್ರವೀತ್​ ।<br />ಸ್ವಪ್ತುಂ ವರ್ಷಾಣ್ಯನೇಕಾನಿ ದೇವದೇವಮಮೇಪ್ಸಿತಮ್ ॥ ೪೫ ॥</div>
	<div class="verse">ಏವಮಸ್ತಸ್ವಿತಿ ತಂ ಚೋಕ್ತ್ವಾಪ್ರಾಯಾದ್ಬ್ರಹ್ಮಾ ಸುರೈಃ ಸಮಮ್ ।<br />ದೇವೀ ಸರಸ್ವತೀ ಚೈವ ರಾಕ್ಷಸಂ ತಂ ಜಹೌಪುನಃ ॥ ೪೬ ॥</div>
	<div class="verse">ಬ್ರಹ್ಮಣಾ ಸಹ ದೇವೇಷು ಗತೇಷು ಚನಭಃಸ್ಥಲಮ್ ।<br /> ವಿಮುಕ್ತೋಽಸೌ ಸರಸ್ವತ್ಯಾ ಸ್ವಾಂಸಂಜ್ಞಾಂಚ ತತೋ ಗತಃ ॥ ೪೭ ॥</div>
	<div class="verse">ಕುಂಭಕರ್ಣಸ್ತು ದುಷ್ಟಾತ್ಮಾ ಚಿಂತಯಾಮಾಸ ದುಃಖಿತಃ ।<br />ಈದೃಶಂ ಕಿಮಿದಂ ವಾಕ್ಯಂ ಮಮಾದ್ಯ ವದನಾಚ್ಚ್ಯುತಮ್ ॥ ೪೮ ॥</div>
	<div class="verse">ಅಹಂ ವ್ಯಾಮೋಹಿತೋ ದೇವೈರಿತಿ ಮನ್ಯೇತದಾಗತೈಃ ।<br />ಏವಂ ಲಬ್ಧವರಾಃ ಸರ್ವೇ ಭ್ರಾತರೋದೀಪ್ತತೇಜಸಃ ॥ ೪೯ ॥</div>
	<p>ಶ್ಲೇಷಾತ್ಮಕವನಂ ಗತ್ವಾ ತತ್ರ ತೇನ್ಯವಸನ್​ ಸುಖಮ್ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದಶಮಃ ಸರ್ಗಃ</div>
	
	
	<div class="sname"><b>ಏಕಾದಶಃ  ಸರ್ಗಃ - ರಾವಣಲಂಕಾಪ್ರಾಪ್ತಿಃ</b> ೫೧ ಶ್ಲೋಕಗಳು</div>
	<div class="verse">ಸುಮಾಲೀ ವರಲಬ್ಧಾಂಸ್ತು ಜ್ಞಾತ್ವಾಚೈತಾನ್ನಿಶಾಚರಾನ್​ ।<br />ಉದತಿಷ್ಠದ್ಭಯಂ ತ್ಯಕ್ತ್ವಾ ಸಾನುಗಃ ಸರಸಾತಲಾತ್​ ॥ ೧ ॥</div>
	<div class="verse">ಮಾರೀಚಶ್ಚ ಪ್ರಹಸ್ತಶ್ಚ ವಿರೂಪಾಕ್ಷೋಮಹೋದರಃ ।<br />ಉದತಿಷ್ಠನ್​ ಸುಸಂರಬ್ಧಾಃ ಸಚಿವಾಸ್ತಸ್ಯ ರಕ್ಷಸಃ ॥ ೨ ॥</div>
	<div class="verse">ಸುಮಾಲೀ ಸಚಿವೈಃ ಸಾರ್ಧಂ ವೃತೋರಾಕ್ಷಸಪುಂಗವೈಃ ।<br />ಅಭಿಗಮ್ಯ ದಶಗ್ರೀವಂ ಪರಿಷ್ವಜ್ಯೇದಮಬ್ರವೀತ್​ ॥ ೩ ॥</div>
	<div class="verse">ದಿಷ್ಟ್ಯಾ ತೇ ವತ್ಸಸಂಪ್ರಾಪ್ತಶ್ಚಿಂತಿತೋಽಯಂಮನೋರಥಃ ।<br />ಯಸ್ತ್ವಂ ತ್ರಿಭುವನಶ್ರೇಷ್ಠಾಲ್ಲಬ್ಧವಾನ್​ವರಮುತ್ತಮಮ್ ॥ ೪ ॥</div>
	<div class="verse">ಯತ್ಕೃತೇ ಚ ವಯಂ ಲಂಕಾಂ ತ್ಯಕ್ತ್ವಾ ಯಾತಾ ರಸಾತಲಮ್ ।<br />ತದ್ಗತಂ ನೋ ಮಹಾಬಾಹೋ ಮಹ ದ್ವಿಷ್ಣುಕೃತಂ ಭಯಮ್ ॥ ೫ ॥</div>
	<div class="verse">ಅಸಕೃತ್ತದ್ಭಯಾದ್ಭೀತಾಃ ಪರಿತ್ಯಜ್ಯ ಸ್ವಮಾಲಯಮ್ ।<br />ವಿದ್ರುತಾಃ ಸಹಿತಾಃ ಸರ್ವೇ ಪ್ರವಿಷ್ಟಾಃ ಸ್ಮ ರಸಾತಲಮ್ ॥ ೬ ॥</div>
	<div class="verse">ಅಸ್ಮದೀಯಾ ಚ ಲಂಕೇಯಂ ನಗರೀರಾಕ್ಷಸೋಚಿತಾ ।<br />ನಿವೇಶಿತಾ ತವ ಭ್ರಾತಾ ಧನಾಧ್ಯಕ್ಷೇಣ ಧೀಮತಾ ॥ ೭ ॥</div>
	<div class="verse">ಯದಿ ನಾಮಾತ್ರ ಶಕ್ಯಂ ಸ್ಯಾತ್​ ಸಾಮ್ನಾ ದಾನೇನ ವಾನಘ ।<br />ತರಸಾ ವಾ ಮಹಾಬಾಹೋ ಪ್ರತ್ಯಾನೇತುಂಕೃತಂ ಭವೇತ್​ ॥ ೮ ॥</div>
	<div class="verse">ತ್ವಂ ತು ಲಂಕೇಶ್ವರಸ್ತಾತ ಭವಿಷ್ಯಸಿ ನಸಂಶಯಃ ।<br />ತ್ವಯಾ ರಾಕ್ಷಸವಂಶೋಽಯಂನಿಮಗ್ನೋಽಪಿ ಸಮುದ್ಧೃತಃ ॥</div>
	<div class="verse">ಸರ್ವೇಷಾಂ ನಃ ಪ್ರಭುಶ್ಚೈವ ಭವಿಷ್ಯಸಿ ಮಹಾಬಲ ।<br />ಅಥಾಬ್ರವೀದ್ದಶಗ್ರೀವೋಮಾತಾಮಹಮುಪಸ್ಥಿತಮ್ ॥ ೧೦ ॥</div>
	<div class="verse">ವಿತ್ತೇಶೋ ಗುರುರಸ್ಮಾಕಂ ನಾರ್ಹಸೇವಕ್ತುಮೀದೃಶಮ್ ।<br />ಸಾಮ್ನಾಪಿ ರಾಕ್ಷಸೇಂದ್ರೇಣ ಪ್ರತ್ಯಾಖ್ಯಾತೋಗರೀಯಸಾ ॥ ೧೧ ॥</div>
	<div class="verse">ಕಿಂಚಿನ್ನಾಹ ತದಾ ರಕ್ಷೋ ಜ್ಞಾತ್ವಾ ತಸ್ಯ ಚಿಕೀರ್ಷಿತಮ್ ।<br />ಕಸ್ಯಚಿತ್ತ್ವಥ ಕಾಲಸ್ಯ ವಸಂತಂ ರಾವಣಂತತಃ ॥ ೧೨ ॥</div>
	<div class="verse">ಉಕ್ತವಂತಂ ತಥಾ ವಾಕ್ಯಂ ದಶಗ್ರೀವಂ ನಿ ಶಾಚರಃ ।<br />ಪ್ರಹಸ್ತಃ ಪ್ರಶ್ರಿತಂ ವಾಕ್ಯಮಿದಮಾಹಸಕಾರಣಮ್ ॥ ೧೩ ॥</div>
	<div class="verse">ದಶಗ್ರೀವ ಮಹಾಬಾಹೋ ನಾರ್ಹಸ್ತ್ವಂವಕ್ತುಮೀದೃಶಮ್ ।<br />ಸೌಭ್ರಾತ್ರಂ ನಾಸ್ತಿ ಶೂರಾಣಾಂ ಶೃಣು ಚೇದಂವಚೋ ಮಮ ॥ ೧೪ ॥</div>
	<div class="verse">ಅದಿತಿಶ್ಚ ದಿಶಿಶ್ಚೈವ ಭಗಿನ್ಯೌ ಸಹಿತೇ ಹಿತೇ ।<br />ಭಾರ್ಯೇ ಪರಮರೂಪಿಣ್ಯೌ ಕಶ್ಯಪಸ್ಯ ಪ್ರಜಾಪತೇಃ ॥ ೧೫ ॥</div>
	<div class="verse">ಅದಿತಿರ್ಜನಯಾಮಾಸದೇವಾಂಸ್ತ್ರಿಭುವನೇಶ್ವರಾನ್​ ।<br />ದಿತಿಸ್ತ್ವಜನಯತ್​ ಪುತ್ರಾನ್​ಕಶ್ಯಪಸ್ಯಾತ್ಮಸಂಭವಾನ್​ ॥ ೧೬ ॥</div>
	<div class="verse">ದೈತ್ಯಾನಾಂ ಕಿಲ ಧರ್ಮಜ್ಞ ಪುರೇಯಂಸವನಾರ್ಣವಾ ।<br />ಸಪರ್ವತಾ ಮಹೀ ವೀರ ತೇಽಭವನ್​ಪ್ರಭವಿಷ್ಣವಃ ॥ ೧೭ ॥</div>
	<div class="verse">ನಿಹತ್ಯ ತಾಂಸ್ತು ಸಮರೇ ವಿಷ್ಣುನಾಪ್ರಭವಿಷ್ಣುನಾ ।<br /> ದೇವಾನಾಂ ವಶಮಾನೀತಂ ತ್ರೈಲೋಕ್ಯಮಿದಮವ್ಯಯಮ್ ॥೧೮</div>
	<div class="verse">ನೈತದೇಕೋ ಭವಾನೇವ ಕರಿಷ್ಯತಿವಿಪರ್ಯಯಮ್ ।<br />ಸುರಾಸುರೈರಾಚರಿತಂ ತತ್​ ಕುರುಷ್ವವಚೋ ಮಮ ॥ ೧೯ ॥</div>
	<div class="verse">ಏವಮುಕ್ತೋ ದಶಗ್ರೀವಃ ಪ್ರಹೃಷ್ಟೇನಾಂತರಾತ್ಮನಾ ।<br />ಚಿಂತಯಿತ್ವಾ ಮುಹೂರ್ತಂ ವೈ ಬಾಢಮಿತ್ಯೇವ ಸೋಽಬ್ರವೀತ್​ ॥ ೨೦ ॥</div>
	<div class="verse">ಸ ತು ತೇನೈವ ಹರ್ಷೇಣ ತಸ್ಮಿನ್ನಹನಿವೀರ್ಯವಾನ್​ ।<br />ವನಂ ಗತೋ ದಶಗ್ರೀವಃ ಸಹ ತೈಃ ಕ್ಷಣದಾಚರೈಃ ॥ ೨೧ ॥</div>
	<div class="verse">ತ್ರಿಕೂಟಸ್ಥಃ ಸ ತು ತದಾ ದಶಗ್ರೀವೋ ನಿಶಾಚರಃ ।<br />ಪ್ರೇಷಯಾಮಾಸ ದೌತ್ಯೇನ ಪ್ರಹಸ್ತಂವಾಕ್ಯಕೋವಿದಮ್ ॥ ೨೨ ॥</div>
	<div class="verse">ಪ್ರಹಸ್ತ ಶೀಘ್ರಂ ಗಚ್ಛ ತ್ವಂ ಬ್ರೂಹಿನೈರ್ಋತಪುಂಗವಮ್ ।<br />ವಚಸಾ ಮಮ ವಿತ್ತೇಶಂಸಾಮಪೂರ್ವಮಿದಂ ವಚಃ ॥ ೨೩ ॥</div>
	<div class="verse">ಇಯಂ ಲಂಕಾಪುರೀ ರಾಜನ್​ ರಾಕ್ಷಸಾನಾಂಮಹಾತ್ಮನಾಮ್ ।<br />ತ್ವಯಾ ನಿವೇಶಿತಾ ಸೌಮ್ಯ ನೈತದುಕ್ತಂತವಾನಘ ॥ ೨೪ ॥</div>
	<div class="verse">ತದ್ಭವಾನ್​ ಯದಿ ನೋ ಹ್ಯದ್ಯ ದದ್ಯಾದತುಲವಿಕ್ರಮ ।<br />ಕೃತಾ ಭವೇನ್ಮಮ ಪ್ರೀತಿರ್ಧರ್ಮಶ್ಚೈವಾನುಪಾಲಿತಃ ॥೨೫</div>
	<div class="verse">ಸ ತು ಗತ್ವಾ ಪುರೀಂ ಲಂಕಾಂ ಧನದೇನಸುರಕ್ಷಿತಾಮ್ ।<br />ಅಬ್ರವೀತ್​ ಪರಮೋದಾರಂ ವಿತ್ತಪಾಲಮಿದಂವಚಃ ॥ ೨೬ ॥</div>
	<div class="verse">ಪ್ರೇಷಿತೋಽಹಂ ತವ ಭ್ರಾತ್ರಾದಶಗ್ರೀವೇಣ ಸುವ್ರತ ।<br />ತ್ವತ್ಸಮೀಪಂ ಮಹಾಬಾಹೋ ಸರ್ವಶಸ್ತ್ರಭೃತಾಂ ವರ ॥ ೨೭ ॥</div>
	<div class="verse">ತಚ್ಛ್ರೂಯತಾಂ ಮಹಾಪ್ರಾಜ್ಞ ಸರ್ವಶಾಸ್ತ್ರವಿಶಾರದ ।<br />ವಚನಂ ಮಮ ವಿತ್ತೇಶ ಯದ್ಬ್ರವೀತಿದಶಾನನಃ ॥ ೨೮ ॥</div>
	<div class="verse">ಇಯಂ ಕಿಲ ಪುರೀ ರಮ್ಯಾ ಸುಮಾಲಿಪ್ರಮುಖೈಃ ಪುರಾ ।<br />ಭುಕ್ತಪೂರ್ವಾ ವಿಶಾಲಾಕ್ಷಾರಾಕ್ಷಸೈರ್ಭೀಮವಿಕ್ರಮೈಃ ॥ ೨೯ ॥</div>
	<div class="verse">ತೇನ ವಿಜ್ಞಾಪ್ಯತೇ ಸೋಽಯಂ ಸಾಂಪ್ರತಂವಿಶ್ರವಾತ್ಮಜ ।<br />ತದೇಷಾ ದೀಯತಾಂ ತಾತ ಯಾಚತಸ್ತಸ್ಯ ಸಾಮತಃ ॥ ೩೦ ॥</div>
	<div class="verse">ಪ್ರಹಸ್ತಾದಭಿಸಂಶ್ರುತ್ಯ ದೇವೋವೈಶ್ರವಣೋ ವಚಃ ।<br />ಪ್ರತ್ಯುವಾಚ ಪ್ರಹಸ್ತಂ ತಂ ವಾಕ್ಯಂವಾಕ್ಯವಿಶಾರದಃ ॥ ೩೧ ॥</div>
	<div class="verse">ದತ್ತಾ ಮಮೇಯಂ ಪಿತ್ರಾ ತು ಲಂಕಾಶೂನ್ಯಾ ನಿಶಾಚರೈಃ ।<br /> ನಿವಾಸಿತಾ ಚ ಮೇ ಯಕ್ಷೈರ್ದಾನಮಾನಾ ದಿಭಿರ್ಗುಣೈಃ ॥ ೩೨ ॥</div>
	<div class="verse">ಬ್ರೂಹಿ ಗಚ್ಛ ದಶಗ್ರೀವಂ ಪುರಂ ರಾಜ್ಯಂಚ ಯನ್ಮಮ ।<br />ತವಾಪ್ಯೇತನ್ಮಹಾಬಾಹೋ ಭುಂಕ್ಷ್ವ ರಾಜ್ಯಮಕಂಟಕಮ್ ॥ ೩೩ ॥</div>
	<div class="verse">ಅವಿಭಕ್ತಂ ತ್ವಯಾ ಸಾರ್ಧಂ ರಾಜ್ಯಂಯಚ್ಚಾಪಿ ಮೇ ವಸು ।<br />ಏವಮುಕ್ತ್ವಾ ಧನಾಧ್ಯಕ್ಷೋ ಜಗಾಮ ಪಿತುರಂತಿಕಮ್ ॥ ೩೪ ॥</div>
	<div class="verse">ಅಭಿವಾದ್ಯ ಗುರುಂ ಪ್ರಾಹ ರಾವಣಸ್ಯ ಯದೀಪ್ಸಿತಮ್ ।<br />ಏಷ ತಾತ ದಶಗ್ರೀವೋ ದೂತಂಪ್ರೇಷಿತವಾನ್​ ಮಮ ॥ ೩೫ ॥</div>
	<div class="verse">ದೀಯತಾಂ ನಗರೀ ಲಂಕಾ ಪೂರ್ವಂರಕ್ಷೋಗಣೋಷಿತಾ ।<br />ಮಯಾತ್ರ ಯದುನುಷ್ಠೇಯಂತನ್ಮಮಾಚಕ್ಷ್ವ ಸುವ್ರತ ॥ ೩೬ ॥</div>
	<div class="verse">ಬ್ರಹ್ಮರ್ಷಿಸ್ವೇವಮುಕ್ತೋಽಸೌ ವಿಶ್ರವಾಮುನಿಪುಂಗವಃ ।<br />ಪ್ರಾಂಜಲಿಂ ಧನದಂ ಪ್ರಾಹ ಶೃಣು ಪುತ್ರ ವಚೋ ಮಮ ॥ ೩೭ ॥</div>
	<div class="verse">ದಶಗ್ರೀವೋ ಮಹಾಬಾಹುರುಕ್ತವಾನ್​ಮಮ ಸಂನಿಧೌ ।<br />ಮಯಾ ನಿರ್ಭಿತ್ಸಿತಶ್ಚಾಸೀದ್ಬಹುಶೋಕ್ತಃ ಸುದುರ್ಮತಿಃ ॥ ೩೮ ॥</div>
	<div class="verse">ಸ ಕ್ರೋಧೇನ ಮಯಾ ಚೋಕ್ತೋಧ್ವಂಸಸೇ ಚ ಪುನಃ ಪುನಃ ।<br /> ಶ್ರೇಯೋಽಭಿಯುಕ್ತಂ ಧರ್ಮ್ಯಂ ಚಶೃಣು ಪುತ್ರ ವಚೋ ಮಮ ॥ ೩೯ ॥</div>
	<div class="verse">ವರಪ್ರದಾನಾತ್​ ಸಂಮೂಢೋಮಾನ್ಯಾಮಾನ್ಯಾನ್​ ಸ ದುರ್ಮತಿಃ ।<br />ನ ವೇತ್ತಿ ಮಮ ಶಾಪಾಚ್ಚ ಪ್ರಕೃತಿಂ ದಾರುಣಾಂ ಗತಃ ॥ ೪೦ ॥</div>
	<div class="verse">ತಸ್ಮಾದ್ಗಚ್ಛ ಮಹಾಬಾಹೋ ಕೈಲಾಸಂಧರಣೀಧರಮ್ ।<br />ನಿವೇಶಯ ನಿವಾಸಾರ್ಥಂ ತ್ಯಕ್ತ್ವಾ ಲಂಕಾಂಸಹಾನುಗಃ ॥ ೪೧ ॥</div>
	<div class="verse">ತತ್ರ ಮಂದಾಕಿನೀ ರಮ್ಯಾ ನದೀನಾಮುತ್ತಮಾ ನದೀ ।<br />ಕಾಂಚನೈಃ ಸೂರ್ಯಸಂಕಾಶೈಃಪಂಕಜೈಃ ಸಂವೃತೋದಕಾ ॥ ೪೨ ॥</div>
	<div class="verse">ಕುಮುದೈರುತ್ಪಲೈಶ್ಚೈವತಥಾನ್ನೈಶ್ಚ ಸುಗಂಧಿಭಿಃ ।<br />ತತ್ರ ದೇವಾಃ ಸಗಂಧರ್ವಾಃ ಸಾಪ್ಸರೋರಗಕಿನ್ನರಾಃ ॥ ೪೩ ॥</div>
	<div class="verse">ವಿಹಾರಶೀಲಾಃ ಸತತಂ ರಮಂತೇಸರ್ವದಾಶ್ರಿತಾಃ ।<br />ನ ಹಿ ಕ್ಷಮಂ ತವಾನೇನ ವೈರಂ ಧನದರಕ್ಷಸಾ ॥ ೪೪ ॥</div>
	<div class="verse">ಜಾನೀಷೇ ಹಿ ಯಥಾನೇನ ಲಬ್ಧಃ ಪರಮಕೋ ವರಃ ।<br />ಏವಮುಕ್ತೋ ಗೃಹೀತ್ವಾಶು ತದ್ವಚಃ ಪಿತೃಗೌರವಾತ್​ ॥ ೪೫ ॥</div>
	<div class="verse">ಸದಾರಪುತ್ರಃ ಸಾಮಾತ್ಯಃ ಸವಾಹನಧನೋ ಗತಃ ।<br /> ಪ್ರಹಸ್ತೋಽಥ ದಶಗ್ರೀವಂ ಗತ್ವಾವಚನಮಬ್ರವೀತ್​ ॥ ೪೬ ॥</div>
	<div class="verse">ಪ್ರಹೃಷ್ಟಾತ್ಮಾ ಮಹಾತ್ಮಾನಂ ಸಹಾಮಾತ್ಯಂಸಹಾನುಜಮ್ ।<br />ಶೂನ್ಯಾ ಸಾ ನಗರೀ ಲಂಕಾ ತ್ಯಕ್ತ್ವೈನಾಂಧನದೋ ಗತಃ ॥ ೪೭ ॥</div>
	<div class="verse">ಪ್ರವಿಶ್ಯ ತಾಂ ಸಹಾಸ್ಮಾಭಿಃ ಸ್ವಧರ್ಮಂಪ್ರತಿಪಾಲಯ ।<br />ಏವಮುಕ್ತೋ ದಶಗ್ರೀವಃ ಪ್ರಹಸ್ತೇನಮಹಾಬಲಃ ॥ ೪೮ ॥</div>
	<div class="verse">ವಿವೇಶ ನಗರೀಂ ಲಂಕಾಂ ಭ್ರಾತೃಭಿಃಸಬಲಾನುಗೈಃ ।<br />ಧನದೇನ ಪರಿತ್ಯಕ್ತಾಂಸುವಿಭಕ್ತಮಹಾಪಥಾಮ್ ॥ ೪೯ ॥</div>
	<p>ಆರುರೋಹ ಸ ದೇವಾರಿಃ ಸ್ವರ್ಗಂ ದೇವಾಧಿಪೋ ಯಥಾ ॥</p>
	<p>ಸ ಚಾಭಿಷಿಕ್ತಃ ಕ್ಷಣದಾಚರೈಸ್ತದಾ</p>
	<div class="verse">ನಿವೇಸಯಾಮಾಸ ಪುರೀಂದಶಾನನಃ ।<br />ನಿಕಾಮಪೂರ್ಣಾ ಚ ಬಭೂವ ಸಾ ಪುರೀ ನಿಶಾಚರೈರ್ನೀಲಬಲಾಹಕೋಪಮೈಃ ॥೫೦</div>
	<div class="verse">ಧನೇಶ್ವರಸ್ತ್ವಥಪಿತೃವಾಕ್ಯಗೌರವಾತ್​ ನೈವೇಶಯಚ್ಛಶಿವಿಮಲೇ ಗಿರೌಪುರೀಮ್ ।<br />ಸ್ವಲಂಕೃತೈರ್ಭವನವರೈರ್ವಿಭೂಷಿತಾಂ ಪುರಂದರಸ್ಯೇವತದಾಮರಾವತೀಮ್ ॥ ೫೧ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಾದಶಃ ಸರ್ಗಃ</div>
	
	
	<div class="sname"><b>ದ್ವಾದಶಃ  ಸರ್ಗಃ - ರಾವಣಾದಿವಿವಾಹಃ</b> ೩೨ ಶ್ಲೋಕಗಳು</div>
	<div class="verse">ರಾಕ್ಷಸೇಂದ್ರೋಽಭಿಷಿಕ್ತಸ್ತು ಭ್ರಾತೃಭ್ಯಾಂ ಸಹಿತಸ್ತದಾ ।<br />ತತಃ ಪ್ರದಾನಂ ರಾಕ್ಷಸ್ಯಾ ಭಗಿನ್ಯಾಃ ಸಮಚಿಂತಯತ್​ ॥ ೧ ॥</div>
	<div class="verse">ಸ್ವಸಾರಂ ಕಾಲಕೇಯಾಯದಾನವೇಂದ್ರಾಯ ರಾಕ್ಷಸೀಮ್ ।<br />ದದೌ ಶೂರ್ಪಣಖಾಂ ನಾಮ ವಿದ್ಯುಜ್ಜಿಹ್ವಾಯ ನಾಮತಃ ॥ ೨ ॥</div>
	<div class="verse">ಅಥ ದತ್ವಾ ಸ್ವಯಂ ರಕ್ಷೋಮೃಗಯಾಮಟತೇ ಸ್ಮ ತತ್​ ।<br />ತತ್ರಾಪಶ್ಯತ್ತತೋ ರಾಮ ಮಯಂನಾಮ ದಿತೇಃ ಸುತಮ್ ॥ ೩ ॥</div>
	<div class="verse">ಕನ್ಯಾಸಹಾಯಂ ತಂ ದೃಷ್ಟ್ವಾದಶಗ್ರೀವೋ ನಿಶಾಚರಃ ।<br />ಅಪೃಚ್ಛತ್​ ಕೋ ಭವಾನೇಕೋ ನಿರ್ಮಾನುಷ್ಯಮೃಗೇ ವನೇ ॥</div>
	<div class="verse">ಅನಯಾ ಮೃಗಶಾವಾಕ್ಷ್ಯಾ ಕಿಮರ್ಥಂ ಸಹತಿಷ್ಠಸಿ ।<br />ಮಯಸ್ತ್ವಥಾಬ್ರವೀದ್ರಾಮ ಪೃಚ್ಛಂತಂತಂ ನಿಶಾಚರಮ್ ॥ ೫ ॥</div>
	<div class="verse">ಶ್ರೂಯತಾಂ ಸರ್ವಮಾಖ್ಯಾಸ್ಯೇಯಥಾವೃತ್ತಮಿದಂ ಮಮ ।<br />ಹೇಮಾ ನಾಮಾಪ್ಸರಾ ತಾತ ಶ್ರುತಪೂರ್ವಾಯದಿ ತ್ವಯಾ ॥ ೬ ॥</div>
	<div class="verse">ದೈವತೈರ್ಮಮ ಸಾ ದತ್ತಾ ಪೌಲೋಮೀವಶತಕ್ರತೋಃ ।<br />ತಸ್ಯಾಂ ಸಕ್ತಮನಾಸ್ತಾತ ದಶವರ್ಷಶತಾನ್ಯಹಮ್ ॥ ೭ ॥</div>
	<div class="verse">ಸಾ ಚ ದೈವತಕಾರ್ಯೇಣ ಗತಾವರ್ಷಾಂಶ್ಚತುರ್ದಶ ।<br />ತಸ್ಯಾ ಕೃತೇ ಚ ಹೇಮಾಯಾಃ ಸರ್ವಂಹೇಮಮಯಂ ಪುರಮ್ ॥ ೮ ॥</div>
	<div class="verse">ವಜ್ರವೈದೂರ್ಯಚಿತ್ರಂ ಚ ಮಾಯಯಾ ನಿರ್ಮಿತಂ ಮಯಾ ।<br />ತತ್ರಾಹಮಸವಂ ದೀನಸ್ತಯಾ ಹೀನಃ ಸುದುಃಖಿತಃ ॥ ೯ ॥</div>
	<div class="verse">ತಸ್ಮಾತ್​ ಪುರಾದ್ದುಹಿತಂ ಗೃಹೀತ್ವಾವನಮಾಗತಃ ।<br />ಇಯಂ ಮಮಾತ್ಮಜಾ ರಾಜಂಸ್ತಸ್ಯಾಃ ಕುಕ್ಷೌವಿವರ್ಧಿತಾ ॥ ೧೦ ॥</div>
	<div class="verse">ಭರ್ತಾರಮನಯಾ ಸಾರ್ಧಮಸ್ಯಾಃ ಪ್ರಾಪ್ತೋಽಸ್ಮಿ ಮಾರ್ಗಿತುಮ್ ।<br />ಕನ್ಯಾಪಿತೃತ್ವಂ ದುಃಖಂ ಹಿ ಸರ್ವೇಷಾಂಮಾನಕಾಂಕ್ಷಿಣಾಮ್ ॥ ೧೧ ॥</div>
	<div class="verse">ಕನ್ಯಾ ಹಿ ದ್ವೇ ಕುಲೇ ನಿತ್ಯಂ ಸಂಶಯೇಸ್ಥಾಪ್ಯ ತಿಷ್ಠತಿ ।<br />ಪುತ್ರದ್ವಯಂ ಮಮಾಪ್ಯಸ್ಯಾಂಭಾರ್ಯಾಯಾಂ ಸಂಬಭೂವ ಹ ॥ ೧೨ ॥</div>
	<div class="verse">ಮಾಯಾವೀ ಪ್ರಥಮಸ್ತಾತದುಂದುಭಿಸ್ತದನಂತರಃ ।<br />ಏವಂ ತೇ ಸರ್ವಮಾಖ್ಯಾತಂ ಯಥಾತತ್ತ್ವೇನ ಪೃಚ್ಛತಃ ॥ ೧೩ ॥</div>
	<div class="verse">ತ್ವಾಮಿದಾನೀಂ ಕಥಂ ತಾತ ಜಾನೀಯಾಂ ಕೋ ಭವಾನಿತಿ ।<br />ಏವಮುಕ್ತಂ ತು ತದ್ರಕ್ಷೋ ವಿನೀತಮಿದಮಬ್ರವೀತ್​ ॥ ೧೪ ॥</div>
	<div class="verse">ಅಹಂ ಪೌಲಸ್ತ್ಯತನಯೋ ದಶಗ್ರೀವಶ್ಚನಾಮತಃ ।<br />ಮುನೇರ್ವಿಶ್ರವಸೋ ಯಸ್ತು ತೃತೀಯೋ ಬ್ರಹ್ಮಣೋಽಭವತ್​ ॥ ೧೫ ॥</div>
	<div class="verse">ಏವಮುಕ್ತಸ್ತದಾ ರಾಮ ರಾಕ್ಷಸೇಂದ್ರೇಣದಾನವಃ ।<br />ಮಹರ್ಷೇಸ್ತನಯಂ ಜ್ಞಾತ್ವಾ ಮಯೋಹರ್ಷಮುಪಾಗತಃ ॥ ೧೬ ॥</div>
	<div class="verse">ದಾತುಂ ದುಹಿತರಂ ತಸ್ಮೈರೋಚಯಾಮಾಸ ಯತ್ರ ವೈ ।<br />ಕರೇಣ ತು ಕರಂ ತಸ್ಯಾ ಗ್ರಾಹಯಿತ್ವಾಮಯಸ್ತದಾ ॥ ೧೭ ॥</div>
	<div class="verse">ಪ್ರಹಸನ್​ ಪ್ರಾಹ ದೈತ್ಯೇಂದ್ರೋರಾಕ್ಷಸೇಂದ್ರಮಿದಂ ವಚಃ ।<br />ಇಯಂ ಮಮಾತ್ಮಜಾ ರಾಜನ್​ಹೇಮಮಯಾಪ್ಸರಸಾ ಧೃತಾ ॥ ೧೮ ॥</div>
	<div class="verse">ಕನ್ಯಾ ಮಂದೋದರೀ ನಾಮ ಪತ್ನ್ಯರ್ಥಂಪ್ರತಿಗೃಹ್ಯತಾಮ್ ।<br />ಬಾಢಮಿತ್ಯೇವ ತಂ ರಾಮದಶಗ್ರೀವೋಽಭ್ಯಭಾಷತ ॥ ೧೯ ॥</div>
	<div class="verse">ಪ್ರಜ್ವಾಲ್ಯ ತತ್ರ ಚೈವಾಗ್ನಿಮಕರೋತ್​ಪಾಣಿಸಂಗ್ರಹಮ್ ।<br />ಸ ಹಿ ತಸ್ಯ ಮಯೋ ರಾಮಶಾಪಭಿಜ್ಞಸ್ತಪೋಧನಾತ್​ ॥ ೨೦ ॥</div>
	<div class="verse">ವಿದಿತ್ವಾ ತೇನ ಸಾ ದತ್ತಾ ತಸ್ಯ ಪೈತಾಮಹಂಕುಲಮ್ ।<br />ಅಮೋಘಂ ತಸ್ಯ ಶಕ್ತಿಂ ಚ ಪ್ರದದೌಪರಮಾದ್ಭುತಾಮ್ ॥ ೨೧ ॥</div>
	<div class="verse">ಪರೇಣ ತಪಸಾ ಲಬ್ಧಾಂ ಜಘ್ನಿವಾಲ್ಲಕ್ಷ್ಮಣಂಯಯಾ ।<br />ಏವಂ ಸ್ವೀಕೃತದಾರೋ ವೈ ಲಂಕಾಯಾಈಶ್ವರಃ ಪ್ರಭುಃ ॥ ೨೨ ॥</div>
	<div class="verse">ಗತ್ವಾ ತು ನಗರೀಂ ಭಾರ್ಯೇಭ್ರಾತೃಭ್ಯಾಂ ಸಮುಪಾಹರತ್​ ।<br />ವೈರೋಚನಸ್ಯ ದೌಹಿತ್ರೀಂ ವಜ್ರಾಜ್ವಾಲೇತಿನಾಮತಃ ॥ ೨೩ ॥</div>
	<div class="verse">ತಾಂ ಭಾರ್ಯಾಂ ಕುಂಭಕರ್ಣಸ್ಯ ರಾವಣಃಸಮಕಲ್ಪಯತ್​ ।<br />ಗಂಧರ್ವರಾಜಸ್ಯ ಸುತಾಂ ಶೈಲೂಷಸ್ಯ ಮಹಾತ್ಮನಃ ॥ ೨೪ ॥</div>
	<div class="verse">ಸರಮಾಂ ನಾಮ ಧರ್ಮಜ್ಞಾಂ ಲೇಭೇಭಾರ್ಯಾಂ ವಿಭೀಷಣಃ ।<br />ತೀರೇ ತು ಸರಸೋ ವೈ ತು ಸಂಜಜ್ಞೇಮಾನಸಸ್ಯ ಹಿ ॥ ೨೫ ॥</div>
	<div class="verse">ಸರಸ್ತದಾ ಮಾನಸಂ ತು ವವೃಧೇಜಲದಾಗಮೇ ।<br />ಮಾತ್ರಾ ತು ತಸ್ಯಾಃ ಕನ್ಯಾಯಾಃ ಸ್ನೇಹೇನಾಕ್ರಂದಿತಂ ವಚಃ ॥ ೨೬ ॥</div>
	<div class="verse">ಸರೋ ಮಾ ವರ್ಧಯಸ್ವೇತಿ ತತಃ ಸಾಸರಮಾಭವತ್​ ।<br />ಏವಂ ತೇ ಕೃತದಾರಾ ವೈ ರೇಮಿರೇ ತತ್ರರಾಕ್ಷಸಾಃ ॥ ೨೭ ॥</div>
	<div class="verse">ಸ್ವಾಂ ಸ್ವಾಂ ಭಾರ್ಯಾಮುಪಾಗಮ್ಯ ಗಂಧರ್ವಾ ಇವ ನಂದನೇ ।<br /> ತತೋ ಮಂದೋದರೀ ಪುತ್ರಂಮೇಘನಾದಮಜೀಜನತ್​ ॥ ೨೮ ॥</div>
	<div class="verse">ಸ ಏವ ಇಂದ್ರಜಿನ್ನಾಮ ಯುಷ್ಮಾಭಿರಭಿಧೀಯತೇ ।<br />ಜಾತಮಾತ್ರೇಣ ಹಿ ಪುರಾ ತೇನರಾವಣಸೂನುನಾ ॥ ೨೯ ॥</div>
	<div class="verse">ರುದತಾ ಸುಮಹಾನ್​ ಮುಕ್ತೋ ನಾದೋಜಲಧರೋಪಮಃ ।<br />ಜಡೀಕೃತಾ ಚ ಸಾ ಲಂಕಾ ತಸ್ಯ ನಾದೇನರಾಘವ ॥ ೩೦ ॥</div>
	<div class="verse">ಪಿತಾ ತಸ್ಯಾಕರೋನ್ನಾಮ ಮೇಘನಾದ ಇತಿಸ್ವಯಮ್ ।<br />ಸೋಽವರ್ಧತ ತದಾ ರಾಮರಾವಣಾಂತಃಪುರೇ ಶುಭೇ ॥ ೩೧ ॥</div>
	<div class="verse">ರಕ್ಷ್ಯಮಾಣೋ ವರಸ್ತ್ರೀಭಿಶ್ಛನ್ನಃ ಕಾಷ್ಠೈರಿವಾನಲಃ ।<br />ಮಾತಾಪಿತ್ರೋರ್ಮಹಾಹರ್ಷಂ ಜನಯನ್​ರಾವಣಾತ್ಮಜಃ ॥ ೩೨ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾದಶಃ ಸರ್ಗಃ</div>
	
	
	<div class="sname"><b>ತ್ರಯೋದಶಃ  ಸರ್ಗಃ - ಧನದದೂತಹನನಮ್ </b> ೪೧ ಶ್ಲೋಕಗಳು</div>
	<div class="verse">ಅಥ ಲೋಕೇಶ್ವರೋತ್ಸೃಷ್ಟಾ ತತ್ರಕಾಲೇನ ಕೇನಚಿತ್​ ।<br />ನಿದ್ರಾ ಸಮಭವತ್ತೀವ್ರಾ ಕುಂಭಕರ್ಣಸ್ಯ ರೂಪಿಣೀ ॥ ೧ ॥</div>
	<div class="verse">ತತೋ ಭ್ರಾತರಮಾಸೀನಂಕುಂಭಕರ್ಣೋಽಬ್ರವೀದ್ವಚಃ ।<br />ನಿದ್ರಾ ಮಾಂ ಬಾಧತೇ ರಾಜನ್​ ಕಾರಯಸ್ಯ ಮಮಾಲಯಮ್ ॥ ೨ ॥</div>
	<div class="verse">ವಿನಿಯುಕ್ತಾಸ್ತತೋ ರಾಜ್ಞಾ ಶಿಲ್ಪಿನೋವಿಶ್ವಕರ್ಮವತ್​ ।<br />ಅಕುರ್ವನ್​ ಕುಂಭಕರ್ಣಸ್ಯ ಕೈಲಾಸಸಮಮಾಲಯಮ್ ॥ ೩ ॥</div>
	<div class="verse">ವಿಸ್ತೀರ್ಣಂ ಯೋಜನಂ ಶುಭ್ರಂ ತತೋ ದ್ವಿಗುಣಮಾಯತಮ್ ।<br />ದರ್ಶನೀಯಂ ನಿರಾಬಾಧಂ ಕುಂಭಕರ್ಣಸ್ಯ ಚಕ್ರಿರೇ ॥ ೪ ॥</div>
	<div class="verse">ಸ್ಫಾಟಿಕೈಃ ಕಾಂಚನೈಶ್ಚಿತ್ರೈಃ ಸ್ತಂಭೈಃ ಸರ್ವತ್ರ ಶೋಭಿತಮ್ ।<br />ವೈದೂರ್ಯಕೃತಸೋಪಾನಂಕಿಂಕಿಣೀಜಾಲಕಂ ತಥಾ ॥ ೫ ॥</div>
	<div class="verse">ದಾಂತತೋರಣವಿನ್ಯಸ್ತಂ ವಜ್ರಸ್ಫಟಿಕವೇದಿಕಮ್ ।<br />ಮನೋಹರಂ ಸರ್ವಸುಖಂಕಾರಯಾಮಾಸ ರಾಕ್ಷಸಃ ॥</div>
	<div class="verse">ಸರ್ವತ್ರ ಸುಖದಂ ನಿತ್ಯಂ ಮೇರೋಃ ಪುಣ್ಯಾಂ ಗುಹಾಮಿವ ।<br />ತತ್ರ ನಿದ್ರಾಸಮಾವಿಷ್ಟಃ ಕುಂಭಕರ್ಣೋಮಹಾಬಲಃ ॥ ೭ ॥</div>
	<div class="verse">ಬಹೂನ್ಯಬ್ದಸಹಸ್ರಾಣಿ ಶಯಾನೋ ನಪ್ರಬುಧ್ಯತೇ ।<br />ನಿದ್ರಾಭಿಭೂತೇ ತು ತದಾ ಕುಂಭಕರ್ಣೇ ದಶಾನನಃ ॥ ೮ ॥</div>
	<div class="verse">ದೇವರ್ಷಿಯಕ್ಷಗಂಧರ್ವಾನ್​ ಸಂಜಘ್ನೇ ಹಿನಿರಂಕುಶಃ ।<br />ಉದ್ಯಾನಾನಿ ಚ ಚಿತ್ರಾಣಿ ನಂದನಾದೀನಿ ಯಾನಿ ಚ ॥ ೯ ॥</div>
	<div class="verse">ತಾನಿ ಗತ್ವಾ ಸುಸಂಕ್ರುದ್ಧೋ ಭಿನತ್ತಿ ಸ್ಮ ದಶಾನನಃ ।<br />ನದೀಂ ಗಜ ಇವ ಕ್ರೀಡನ್​ ವೃಕ್ಷಾನ್​ವಾಯುರಿವ ಕ್ಷಿಪನ್​ ॥ ೧೦ ॥</div>
	<div class="verse">ನಗಾನ್​ ವಜ್ರ ಇವೋತ್ಸೃಷ್ಟೋವಿಧ್ವಂಸಯತಿ ರಾಕ್ಷಸಃ ।<br />ತಥಾವೃತ್ತಂ ತು ವಿಜ್ಞಾಯ ದಶಗ್ರೀವಂ ಧನೇಶ್ವರಃ ॥ ೧೧ ॥</div>
	<div class="verse">ಕುಲಾನುರೂಪಂ ಧರ್ಮಜ್ಞೋ ವೃತ್ತಂಸಂಸ್ಕೃತ್ಯ ಚಾತ್ಮನಃ ।<br />ಸೌಭ್ರಾತ್ರದರ್ಶನಾರ್ಥಂ ತು ದೂತಂವೈಶ್ರವಣಸ್ತದಾ ॥ ೧೨ ॥</div>
	<div class="verse">ಲಂಕಾಂ ಸಂಪ್ರೇಷಯಾಮಾಸದಶಗ್ರೀವಸ್ಯ ವೈ ಹಿತಮ್ ।<br />ಸ ಗತ್ವಾ ನಗರೀಂ ಲಂಕಾಮಾಸಸಾದವಿಭೀಷಣಮ್ ॥ ೧೩ ॥</div>
	<div class="verse">ಮಾನಿತಸ್ತೇನ ಧರ್ಮೇಣಪೃಷ್ಟಶ್ಚಾಗಮನಂ ಪ್ರತಿ ।<br />ಪೃಷ್ಟ್ವಾ ಚ ಕುಶಲಂ ರಾಜ್ಞೋಜ್ಞಾತೀನಾಂ ಚ ವಿಭೀಷಣಃ ॥ ೧೪ ॥</div>
	<div class="verse">ಸಭಾಯಾಂ ದರ್ಶಯಾಮಾಸ ತಮಾಸೀನಂದಶಾನನಮ್ ।<br />ಸ ದೃಷ್ಟ್ವಾ ತತ್ರ ರಾಜಾನಂದೀಪ್ಯಮಾನಂ ಸ್ವತೇಜಸಾ ॥ ೧೫ ॥</div>
	<div class="verse"><span>ಜಯೇತಿ ವಾಚಾ ಸಂಪೂಜ್ಯ ತೂಷ್ಣೀಂಸಮಭಿವರ್ತತ ।<br /> ತಂ ತತ್ರೋತ್ತಮಪರ್ಯಂಕೇ ವರಾಸ್ತರಣಶೋಭಿತೇ ॥ </span>೧೬</div>
	<div class="verse">ಉಪವಿಷ್ಟಂ ದಶಗ್ರೀವಂ ದೂತೋವಾಕ್ಯಮಥಾಬ್ರವೀತ್​ ।<br />ರಾಜನ್​ ವದಾಮಿ ತೇ ಸರ್ವಂ ಭ್ರಾತಾ ತವಯದಬ್ರವಿತ್​ ॥ ೧೭ ॥</div>
	<div class="verse">ಉಭಯೋಃ ಸದೃಶಂ ವೀರ ವೃತ್ತಸ್ಯ ಚಕುಲಸ್ಯ ಚ ।<br />ಸಾಧು ಪರ್ಯಾಪ್ತಮೇತಾವತ್​ಕೃತಶ್ಚಾರಿತ್ರಸಂಗ್ರಹಃ ॥ ೧೮ ॥</div>
	<div class="verse">ಸಾಧ ಧರ್ಮೇ ವ್ಯವಸ್ತಾನಂ ಕ್ರಿಯತಾಂಯದಿ ಶಕ್ಯತೇ ।<br />ದೃಷ್ಟಂ ಮೇ ನಂದನಂಭಗ್ನಮೃಷಯೋ ನಿಹತಾಃ ಶ್ರುತಾಃ ॥ ೧೯ ॥</div>
	<div class="verse">ದೇವತಾನಾಂ ಸಮುದ್ಯೋಗಸ್ತ್ವತ್ತೋರಾಜನ್​ ಮಮ ಶ್ರುತಃ ।<br />ನಿರಾಕೃತಶ್ಚ ಬಹುಶಸ್ತ್ವಯಾಹಂರಾಕ್ಷಸಾಧಿಪ ॥ ೨೦ ॥</div>
	<div class="verse">ಸಾಪರಾಧೋಽಪಿ ಬಾಲೋ ಹಿ ರಕ್ಷಿತವ್ಯಃ ಸ್ವಬಾಂಧವೈಃ ।<br />ಅಹಂ ತು ಹಿಮವತ್​ಪೃಷ್ಠಂ ಗತೋಧರ್ಮಮುಪಾಸಿತುಮ್ ॥ ೨೧ ॥</div>
	<div class="verse">ರೌದ್ರ ವೃತ್ತಂ ಸಮಾಸ್ಥಾಯ ನಿಯತೋನಿಯತೇಂದ್ರಿಯಃ ।<br />ತತ್ರ ದೇವೋ ಮಯಾ ದೃಷ್ಟಃ ಸಹದೇವ್ಯೋಮಯಾ ಪ್ರಭುಃ ॥ ೨೨ ॥</div>
	<div class="verse">ಸವ್ಯಂ ಚಕ್ಷುರ್ಮಯಾ ದೈವಾತ್ತತ್ರದೇವ್ಯಾಂ ನಿಪಾತಿತಮ್ ।<br />ಕಾನ್ವಿಯಂ ಸ್ಯಾದಿತಿ ಶುಭಾ ನ ಖಲ್ವನ್ಯೇನಹೇತುನಾ ॥ ೨೩ ॥</div>
	<div class="verse">ರೂಪಂ ಹ್ಯನುಪಮಂ ಕೃತ್ವಾ ರುದ್ರಾಣಿತತ್ರ ತಿಷ್ಠತಿ ।<br />ದೇವ್ಯಾ ದಿವ್ಯಪ್ರಭಾವೇಣ ದಗ್ಧಂ ಸವ್ಯಂಮಮೇಕ್ಷಣಮ್ ॥ ೨೪ ॥</div>
	<div class="verse">ರೇಣುಧ್ವಸ್ತಮಿವ ಜ್ಯೋತಿಃ ಪಿಂಗಲತ್ವಮುಪಾಗತಮ್ ।<br />ತತೋಽಹಮನ್ಯದ್ವಿಸ್ತೀರ್ಣಂ ಗತ್ವಾ ತಸ್ಯ ಗಿರೇಸ್ತಟಮ್ ॥ ೨೫ ॥</div>
	<div class="verse">ತೂಷ್ಣೀಂ ವರ್ಷಶತಾನ್ಯಷ್ಟೌ ಸಮಧಾರಂಮಹಾವ್ರತಮ್ ।<br />ಸಮಾಪ್ತೇ ನಿಯಮೇ ತಸ್ಮಿಂಸ್ತತ್ರದೇವೋ ಮಹೇಶ್ವರಃ ॥ ೨೬ ॥</div>
	<div class="verse">ಪ್ರೀತಃ ಪ್ರೀತೇನ ಮನಸಾ ಪ್ರಾಹವಾಕ್ಯಮಿದಂ ಪ್ರಭುಃ ।<br />ಪೈಂಗಲ್ಯಂ ಯದವಾಪ್ತಂ ಹಿ ದೇವ್ಯಾ ರೂಪನಿರೀಕ್ಷಣಾತ್​ ॥ ೨೭ ॥</div>
	<div class="verse">ಪ್ರೀತೋಽಸಿ ತವ ಧರ್ಮಜ್ಞ ತಪಸಾ ತೇನಸುವ್ರತ ।<br />ಮಯಾ ಚೈತದ್​ವ್ರತಂ ಚೀರ್ಣಂ ತ್ವಯಾ ಚೈವ ಧನಾಧಿಪ ॥ ೨೮ ॥</div>
	<div class="verse">ತೃತೀಯಃ ಪುರುಷೋ ನಾಸ್ತಿ ಯಶ್ಚರೇದ್​ವ್ರತಮೀದೃಶಮ್ ।<br />ವ್ರತಂ ಸುದುಷ್ಕರಂ ಹ್ಯೇತನ್ಮಯಾಹ್ಯುತ್ಪಾದಿತಂ ಪುರಾ ॥ ೨೯ ॥</div>
	<div class="verse">ತತ್ಸಖಿತ್ವಂ ಮಯಾ ಸೌಮ್ಯ ರೋಚಯಸ್ವ ಧನೇಶ್ವರ ।<br /> ತಪಸಾ ನಿರ್ಜಿತಶ್ಚಾಹಂ ಸಖಾ ಮಮಭವಾನಘ ॥ ೩೦ ॥</div>
	<div class="verse">ದೇವ್ಯಾ ದಗ್ಧಂ ಪ್ರಭಾವೇಣ ಯಚ್ಚ ಸವ್ಯಂತವೇಕ್ಷಣಮ್ ।<br />ಏಕಾಕ್ಷಿಪಿಂಗಲೇತ್ಯೇವಂ ನಾಮ ಸ್ಥಾಸ್ಯತಿಶಾಶ್ವತಮ್ ॥ ೩೧ ॥</div>
	<div class="verse">ಏವಂ ತೇನ ಸಖಿತ್ವಂ ಚ ಪ್ರಾಪ್ಯಾನುಜ್ಞಾಂಚ ಶಂಕರಾತ್​ ।<br />ಅಗತ್ಯ ಚ ಶ್ರುತೋಽಯಂ ಮೇ ತವಪಾಪವಿನಿಶ್ಚಯಃ ॥ ೩೨ ॥</div>
	<div class="verse">ತದಧರ್ಮಿಷ್ಠಸಂಯೋಗಾನ್ನಿವರ್ತ ಕುಲದೂಷಣಾತ್​ ।<br />ಚಿಂತ್ಯತೇ ಹಿ ವಧೋಪಾಯಃ ಸರ್ಷಿಸಂಘೈಃಸುರೈಸ್ತವ ॥ ೩೩ ॥</div>
	<div class="verse">ಏವಮುಕ್ತೋ ದಶಗ್ರೀವಃ ಕ್ರುದ್ಧಃ ಸಂರಕ್ತಲೋಚನಃ ।<br />ಹಸ್ತೌ ದಂತಾಂಶ್ಚ ಸಂಪೀಡ್ಯ ವಾಕ್ಯಮೇತದುವಾಚ ಹ ॥ ೩೪ ॥</div>
	<div class="verse">ವಿಜ್ಞಾತಂ ತೇ ಮಯಾ ದೂತ ವಾಕ್ಯಂ ಯಸ್ಯ ಪ್ರಭಾಷಸೇ ।<br />ನೈವ ತ್ವಮಸಿ ನೈವಾಸೌ ಭ್ರಾತ್ರಾ ಯೇನಾಸಿ ಚೋದಿತಃ ॥ ೩೫ ॥</div>
	<div class="verse">ಹಿತಂ ನೈಷ ಮಮೈತದ್ಧಿ ಬ್ರವೀತಿಧನರಕ್ಷಕಃ ।<br />ಮಹೇಶ್ವರಸಖಿತ್ವಂ ತು ಮೂಢಶ್ರಾವಯಸೇ ಕಿಲ ॥ ೩೬ ॥</div>
	<div class="verse">ನ ಚೇದಂ ಕ್ಷಮಣೀಯಂ ಮೇ ಯದೇತದ್ಭಾಷಿತಂ ತ್ವಯಾ ।<br />ಯದೇತಾವನ್ಮಯಾ ಕಾಲಂ ದೂತ ತಸ್ಯ ತು ಮಹಿರ್ಷಿತಮ್ ॥ ೩೭ ॥</div>
	<div class="verse">ನ ಹಂತವ್ಯೋ ಗುರುರ್ಜ್ಯೇಷ್ಠೋಮಯಾಯಮಿತಿ ಮನ್ಯತೇ ।<br />ತಸ್ಯ ತ್ವಿದಾನೀಂ ಶ್ರುತ್ವಾ ಮೇವಾಕ್ಯಮೇಷಾ ಕೃತಾ ಮತಿಃ ॥ ೩೮ ॥</div>
	<div class="verse">ತ್ರೀನ್​ ಲೋಕಾನಪಿ ಜೇಷ್ಯಾಮಿಬಾಹುವೀರ್ಯಮುಪಾಶ್ರಿತಃ ।<br />ಏತನ್ಮುಹೂರ್ತಮೇವಾಹಂ ತಸ್ಯೈಕಸ್ಯ ತು ವೈ ಕೃತೇ ॥ ೩೯ ॥</div>
	<div class="verse">ಚತುರೋ ಲೋಕಪಾಲಾಂಸ್ತಾನ್ನಯಿಷ್ಯಾಮಿಯಮಕ್ಷಯಮ್ ।<br />ಏವಮುಕ್ತ್ವಾ ತು ಲಂಕೇಶೋ ದೂತಂ ಖಡ್ಗೇನ ಜಘ್ನಿವಾನ್​ ॥ ೪೦ ॥</div>
	<div class="verse">ದದೌ ಭಕ್ಷಯಿತುಂ ಹ್ಯೇನಂ ರಾಕ್ಷಸಾನಾಂದುರಾತ್ಮನಾಮ್ ।<br />ತತಃ ಕೃತಸ್ವಸ್ತ್ಯಯನೋರಥಮಾರುಹ್ಯ ರಾವಣಃ ॥ ೪೧ ॥</div>
	<p>ತ್ರೈಲೋಕ್ಯವಿಜಯಾಕಾಂಕ್ಷೀ ಯಯೌಯತ್ರ ಧನೇಶ್ವರಃ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯೋದಶಃ ಸರ್ಗಃ</div>
	
	
	<div class="sname"><b>ಚತುರ್ದಶಃ  ಸರ್ಗಃ - ಯಕ್ಷರಕ್ಷೋಯುದ್ಧಮ್</b> ೩೦ ಶ್ಲೋಕಗಳು</div>
	<div class="verse">ತತಸ್ತು ಸಚಿವೈಃ ಸಾರ್ಧಂ ಷಡ್ಭಿರ್ನಿತ್ಯಂಬಲೋದ್ಧತೈಃ ।<br />ಮಹೋದರಪ್ರಹಸ್ತಾಭ್ಯಾಂಮಾರೀಚಶುಕಸಾರಣೈಃ ॥ ೧ ॥</div>
	<div class="verse">ಧೂಮ್ರಾಕ್ಷೇಣ ಚ ವೀರೇಣ ನಿತ್ಯಂಸಮರಗೃಧ್ನುನಾ ।<br />ಸಂವೃತಃ ಪ್ರಯಯೌ ಶ್ರೀಮಾನ್​ಕ್ರೋಧಾಲ್ಲೋಕಾನ್​ ದಹನ್ನಿವ ॥</div>
	<div class="verse">ಪುರಾಣಿ ಸ ನದೀಃ ಶೈಲಾನ್​ವನಾನ್ಯುಪವನಾನಿ ಚ ।<br />ಅತಿಕ್ರಮ್ಯ ಮುಹೂರ್ತೇನ ಕೈಲಾಸಂಗಿರಿಮಾಗಮತ್​ ॥ ೩ ॥</div>
	<div class="verse">ಸಂನಿವಿಷ್ಟಂ ಗಿರೌ ತಸ್ಮಿನ್​ ರಾಕ್ಷಸೇಂದ್ರಂ ನಿಶಮ್ಯ ತು ।<br />ಯುದ್ಧೇಽತ್ಯರ್ಥಕೃತೋತ್ಸಾಹಂದುರಾತ್ಮಾನಂ ಸಮಂತ್ರಿಣಮ್ ॥ ೪ ॥</div>
	<div class="verse">ಯಕ್ಷಾ ನ ಶೇಕುಃ ಸಂಸ್ಥಾತುಂಪ್ರಮುಖೇ ತಸ್ಯ ರಕ್ಷಸಃ ।<br />ರಾಜ್ಞೋ ಭ್ರಾತೇತಿ ವಿಜ್ಞಾಯ ಗತಾಯತ್ರ ಧನೇಶ್ವರಃ ॥ ೫ ॥</div>
	<div class="verse">ತೇ ಗತ್ವಾ ಸರ್ವಮಾಚಖ್ಯುರ್ಭಾ್ರತುಸ್ತಸ್ಯಚಿಕೀರ್ಷಿತಮ್ ।<br />ಅನುಜ್ಞಾತಾ ಯುಯುರ್ಹೃಷ್ಟಾ ಯುದ್ಧಾಯ ಧನದೇನ ತೇ ॥</div>
	<div class="verse">ತತೋ ಬಲಾನಾಂ ಸಂಕ್ಷೋಭೋವ್ಯವರ್ಧತ ಇವೋದಧೇಃ ।<br />ತಸ್ಯ ನೈರ್ಋತರಾಜಸ್ಯ ಶೈಲಂಸಂಚಾಲಯನ್ನಿವ ॥ ೭ ॥</div>
	<div class="verse">ತತೋ ಯುದ್ಧಂ ಸಮಭವದ್ಯಕ್ಷರಾಕ್ಷಸಸಂಕುಲಮ್ ।<br />ವ್ಯಥಿತಾಶ್ಚಾಭವಂಸ್ತತ್ರ ಸಚಿವಾರಾಕ್ಷಸಸ್ಯ ತೇ ॥ ೮ ॥</div>
	<div class="verse">ಸ ದೃಷ್ಟ್ವಾ ತಾದೃಶಂ ಸೈನ್ಯಂದಶಗ್ರೀವೋ ನಿಶಾಚರಃ ।<br /> ಹರ್ಷನಾದಾನ್​ ಬಹೂನ್​ ಕೃತ್ವಾಸಕ್ರೋಧಾದಭ್ಯಧಾವತ ॥ ೯ ॥</div>
	<div class="verse">ಯೇ ತು ತೇ ರಾಕ್ಷಸೇಂದ್ರಸ್ಯ ಸಚಿವಾಘೋರವಿಕ್ರಮಾಃ ।<br />ತೇಷಾಂ ಸಹಸ್ರಮೇಕೈಕೋ ಯಕ್ಷಾಣಾಂಸಮಯೋಧಯತ್​ ॥ ೧೦ ॥</div>
	<div class="verse">ತತೋ ಗದಾಭಿರ್ಮುಸಲೈರಸಿಭಿಃ ಶಕ್ತಿತೋಮರೈಃ ।<br />ಹನ್ಯಮಾನೋ ದಶಗ್ರೀವಸ್ತತ್​ ಸೈನ್ಯಂಸಮಗಾಹತ ॥ ೧೧ ॥</div>
	<div class="verse">ಸ ನಿರುಚ್ಛ್ವಾಸವತ್ತತ್ರ ವಧ್ಯಮಾನೋದಶಾನನಃ ।<br />ವರ್ಷದ್ಭಿರಿವಜೀಮೂತೈರ್ಧಾರಾಭಿರವರುಧ್ಯತ ॥ ೧೨ ॥</div>
	<div class="verse">ನ ಚಕಾರ ವ್ಯಥಾಂ ಚೈವಯಕ್ಷಶಸ್ತ್ರೈಃ ಸಮಾಹತಃ ।<br />ಮಹೀಧರಇವಾಂಭೋದೈರ್ಧಾರಾಶತಸಮುಕ್ಷಿತಃ ॥ ೧೩ ॥</div>
	<div class="verse">ಸ ದುರಾತ್ಮಾ ಸಮುದ್ಯಮ್ಯ ಕಾಲದಂಡೋಪಮಾಂ ಗದಾಮ್ ।<br />ಪ್ರವಿವೇಶ ತತಃ ಸೈನ್ಯಂ ನಯನ್​ಯಕ್ಷಾನ್​ ಯಮಕ್ಷಯಮ್ ॥ ೧೪ ॥</div>
	<div class="verse">ಸ ಕಕ್ಷಮಿವ ವಿಸ್ತೀರ್ಣಂಶುಷ್ಕೇಂಧನಮಿವಾಕುಲಮ್ ।<br />ವಾತೇನಾಗ್ನಿರಿವಾದೀಪ್ತೋ ಯಕ್ಷಸೈನ್ಯಂದದಾಹ ತತ್​ ॥ ೧೫ ॥</div>
	<div class="verse">ತೈಸ್ತು ತತ್ರಮಹಾಮಾತ್ಯೈರ್ಮಹೋದರಶುಕಾದಿಭಿಃ ।<br />ಅಲ್ಪಾವಶೇಷಾಸ್ತೇ ಯಕ್ಷಾಃ ಕೃತಾವಾತೈರಿವಾಂಬುದಾಃ ॥ ೧೬ ॥</div>
	<div class="verse">ಕೇಚಿತ್​ ಸಮಾಹತಾ ಭಗ್ನಾಃ ಪತಿತಾಃ ಸಮರಕ್ಷಿತೌ ।<br />ಓಷ್ಠಾಂಶ್ಚ ದಶನೈಸ್ತೀಕ್ಷ್ಣೈರದಶನ್​ಕುಪಿತಾ ರಣೇ ॥ ೧೭ ॥</div>
	<div class="verse">ಶ್ರಾಂತಾಶ್ಚಾನ್ಯೋನ್ಯಮಾಲಿಂಗ್ಯ ಭ್ರಷ್ಟಶಸ್ತ್ರಾ ರಣಾಜಿರೇ ।<br />ಸೀದಂತಿ ಚ ತದಾ ಯಕ್ಷಾಃ ಕೂಲಾ ಇವ ಜಲೇನ ಹ ॥ ೧೮ ॥</div>
	<div class="verse">ಹತಾನಾಂ ಗಚ್ಛತಾಂ ಸ್ವರ್ಗಂ ಯುಧ್ಯತಾಂಪೃಥಿವೀತಲೇ ।<br />ಪ್ರೇಕ್ಷತಾಮೃಷಿಸಂಘಾನಾಂ ನಬಭೂವಾಂತರಂ ದಿವಿ ॥ ೧೯ ॥</div>
	<div class="verse">ಭಗ್ನಾಂಸ್ತು ತಾನ್​ ಸಮಾಲಕ್ಷ್ಯ ಯಕ್ಷೇಂದ್ರಾಂಸ್ತು ಮಹಾಬಲಾನ್​ ।<br />ಧನಾಧ್ಯಕ್ಷೋ ಮಹಾಬಾಹುಃ ಪ್ರೇಷಯಾಮಾಸ ಯಕ್ಷಕಾನ್​ ॥ ೨೦ ॥</div>
	<div class="verse">ಏತಸ್ಮಿನ್ನಂತರೇ ರಾಮ ವಿಸ್ತೀರ್ಣಬಲವಾಹನಃ ।<br />ಅಗಮತ್​ ಸುಮಹಾನ್​ ಯಕ್ಷೋ ನಾಮ್ನಾ ಸಂಯೋಧಕಂಟಕಃ ॥ ೨೧ ॥</div>
	<div class="verse">ತೇನ ಚಕ್ರೇಣ ಮಾರೀಚೋ ವಿಷ್ಣುನೇವರಣೇ ಹತಃ ।<br />ಪತಿತೋ ಭೂತಲೇ ಶೈಲಾತ್​ ಕ್ಷೀಣಪುಣ್ಯಇವಾಂಬರಾತ್​ ॥ ೨೨ ॥</div>
	<div class="verse">ಸಸಂಜ್ಞಸ್ತು ಮುಹೂರ್ತೇನ ಸ ವಿಶ್ರಮ್ಯನಿಶಾಚರಃ ।<br /> ತಂ ಯಕ್ಷಂ ಯೋಧಯಾಮಾಸ ಸ ಚಭಗ್ನಃ ಪ್ರದುದ್ರುವೇ ॥ ೨೩ ॥</div>
	<div class="verse">ತತಃ ಕಾಂಚನಚಿತ್ರಾಂಗಂ ವೈದೂರ್ಯರಜಸೋಕ್ಷಿತಮ್ ।<br />ಮರ್ಯಾದಾಂ ಪ್ರತಿಹಾರಾಣಾಂತೋರಣಾಂತರಮಾವಿಶತ್​ ॥ ೨೪ ॥</div>
	<div class="verse">ತಂ ತು ರಾಜನ್​ ದಶಗ್ರೀವಂ ಪ್ರವಿಶಂತಂ ನಿಶಾಚರಮ್ ।<br />ಸೂರ್ಯಭಾನುರಿತಿ ಖ್ಯಾತೋ ದ್ವಾರಪಾಲೋನ್ಯವಾರಯತ್​ ॥ ೨೫ ॥</div>
	<div class="verse">ಸ ವಾರ್ಯಮಾಣೋ ಯಕ್ಷೇಣ ಪ್ರವಿವೇಶನಿಶಾಚರಃ ।<br />ಯದಾ ತು ವಾರಿತೋ ರಾಮ ನ ವ್ಯತಿಷ್ಠತ್​ ಸರಾಕ್ಷಸಃ ॥ ೨೬ ॥</div>
	<div class="verse">ತತಸ್ತೋರತಮುತ್ಪಾಟ್ಯ ತೇನ ಯಕ್ಷೇಣತಾಡಿತಃ ।<br />ರುಧಿರಂ ಪ್ರಸ್ರವನ್​ ಭಾತಿ ಶೈಲೋಧಾತುಸ್ರವೈರಿವ ॥ ೨೭ ॥</div>
	<div class="verse">ಸ ಶೈಲಶಿಖರಾಭೇಣ ತೋರಣೇನಸಮಾಹತಃ ।<br />ಜಗಾಮ ನ ಕ್ಷತಿಂ ವೀರೋ ವರದಾನಾತ್​ಸ್ವಯಂಭುವಃ ॥ ೨೮ ॥</div>
	<div class="verse">ತೇನೈವ ತೋರಣೇನಾಥಯಕ್ಷಸ್ತೇನಾಭಿತಾಡಿತಃ ।<br />ನಾದೃಶ್ಯತ ತದಾ ಯಕ್ಷೋ ಭಸ್ಮೀಕೃತತನುಸ್ತದಾ ॥ ೨೯ ॥</div>
	<div class="verse">ತತಃ ಪ್ರದುದ್ರುವುಃ ಸರ್ವೇ ದೃಷ್ಟ್ವಾರಕ್ಷಃಪರಾಕ್ರಮಮ್ ।<br />ತತೋ ನದೀರ್ಗುಹಾಶ್ಚೈವ ವಿವಿಶುರ್ಭಯಪೀಡಿತಾಃ ॥ ೩೦ ॥</div>
	<p>ತ್ಯಕ್ತಪ್ರಹರಣಾಃ ಶಾಂತಾವಿವಿರ್ಣವದನಾಸ್ತದಾ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ದಶಃ ಸರ್ಗಃ</div>
	
	
	<div class="sname"><b>ಪಂಚದಶಃ  ಸರ್ಗಃ - ಪುಷ್ಪಕಹರಣಮ್</b> ೪೫ ಶ್ಲೋಕಗಳು</div>
	<div class="verse">ತತಸ್ತಾಂಲ್ಲಕ್ಷ್ಯ ವಿತ್ರಸ್ತಾನ್​ಯಕ್ಷೇಂದ್ರಾಂಶ್ಚ ಸಹಸ್ರಶಃ ।<br />ಧನಾಧ್ಯಕ್ಷೋ ಮಹಾಯಕ್ಷಂ ಮಾಣಿಚಾರಮಥಾಬ್ರವೀತ್​ ॥ ೧ ॥</div>
	<div class="verse">ರಾವಣಂ ಜಹಿ ಯಕ್ಷೇಂದ್ರ ದುರ್ವೃತ್ತಂಪಾಪಚೇತಸಮ್ ।<br />ಶರಣಂ ಭವ ವೀರಾಣಾಂ ಯಕ್ಷಾಣಾಂಯುದ್ಧಶಾಲಿನಾಮ್ ॥ ೨ ॥</div>
	<div class="verse">ಏವಮುಕ್ತೋ ಮಹಾಬಾಹುರ್ಮಾಣಿಭದ್ರಃ ಸುದುರ್ಜಯಃ ।<br />ವೃತೋ ಯಕ್ಷಸಹಸ್ರೈಸ್ತು ಚತುರ್ಭಿಃ ಸಮಯೋಧಯತ್​ ॥ ೩ ॥</div>
	<div class="verse">ತಂ ಗದಾಮುಸಲಾಪ್ರಾಸೈಃಶಕ್ತಿತೋಮರಮುದ್ಗರೈಃ ।<br />ಅಭಿಘ್ನಂತಸ್ತದಾ ಯಕ್ಷಾ ರಾಕ್ಷಸಾನ್​ಸಮುಪಾದ್ರವನ್​ ॥ ೪ ॥</div>
	<div class="verse">ಕುರ್ವಂತಸ್ತುಮುಲಂ ಯುದ್ಧಂಚರಂತಃ ಶ್ಯೇನವಲ್ಲಘು ।<br />ಬಾಢಂ ಪ್ರಯಚ್ಛ ನೇಚ್ಛಾಮಿದೀಯತಾಮಿತಿ ಭಾಷಿಣಃ ॥ ೫ ॥</div>
	<div class="verse">ತತೋ ದೇವಾಃ ಸಗಂಧರ್ವಾ ಋಷಯೋಬ್ರಹ್ಮವಾದಿನಃ ।<br />ದೃಷ್ಟ್ವಾ ತತ್ತುಮುಲಂ ಯುದ್ಧಂಪರಂ ವಿಸ್ಮಯಮಾಗಮನ್​ ॥ ೬ ॥</div>
	<div class="verse">ಯಕ್ಷಾಣಾಂ ತು ಪ್ರಹಸ್ತೇನ ಸಹಸ್ರಂನಿಹತಂ ರಣೇ ।<br />ಮಹೋದರೇಣ ಚಾವಿಧ್ಯ ಸಹಸ್ರಮಪರಂಹತಮ್ ॥ ೭ ॥</div>
	<div class="verse">ಕ್ರುದ್ಧೇನ ಚ ತದಾ ರಾಜನ್​ ಮಾರೀಚೇನಯುಯುತ್ಸುನಾ ।<br />ನಿಮೇಷಾಂತರಮಾತ್ರೇಣ ದ್ವೇ ಸಹಸ್ರೇ ನಿಪಾತಿತೇ ॥ ೮ ॥</div>
	<div class="verse">ಕ್ವ ಚ ಯಕ್ಷಾರ್ಜವಂ ಯುದ್ಧಂ ಕ್ವ ಚ ಮಾಯಾಬಲಾಶ್ರಯಮ್ ।<br />ರಕ್ಷಸಾಂ ಪುರುಷವ್ಯಾಘ್ರ ತೇನ ತೇತೇಽಭ್ಯಧಿಕಾ ಯುಧಿ ॥ ೯ ॥</div>
	<div class="verse">ಧೂಮ್ರಾಕ್ಷೇಣ ಸಮಾಗಮ್ಯ ಮಾಣಿಭದ್ರೋ ಮಹಾರಣೇ ।<br />ಮುಸಲೇನೋರಸಿ ಕ್ರೋಧಾತ್ತಾಡಿತೋ ನಚ ಕಂಪಿತಃ ॥ ೧೦ ॥</div>
	<div class="verse">ತತೋ ಗದಾಂ ಸಮಾವಿಧ್ಯ ಮಾಣಿಭದ್ರೇಣರಾಕ್ಷಸಃ ।<br />ಧೂಮ್ರಾಕ್ಷಸ್ತಾಡಿತೋ ಮೂರ್ಧಿ್ನ ವಿಹ್ವಲಃಸ ಪಪಾತ ಹ ॥ ೧೧ ॥</div>
	<div class="verse">ಧೂಮ್ರಾಕ್ಷಂ ತಾಡಿತಂ ದೃಷ್ಟ್ವಾ ಪತಿತಂಶೋಣಿತೋಕ್ಷಿತಮ್ ।<br />ಅಭ್ಯಧಾವತ ಸಂಗ್ರಾಮೇ ಮಾಣಿಭದ್ರಂದಶಾನನಃ ॥ ೧೨ ॥</div>
	<div class="verse">ತಂ ಕ್ರುದ್ಧಮಭಿಧಾವಂತಂ ಮಾಣಿಭದ್ರೋ ದಶಾನನಮ್ ।<br /> ಶಕ್ತಿಭಿಸ್ತಾಡಯಾಮಾಸತಿಸೃಭಿರ್ಯಕ್ಷಪುಂಗವಃ ॥೧೩</div>
	<div class="verse">ತಾಡಿತೋ ಮಾಣಿಭದ್ರಸ್ಯ ಮುಕುಟೇಪ್ರಾಹರದ್ರಣೇ ।<br />ತಸ್ಯ ತೇನ ಪ್ರಹಾರೇಣ ಮುಕುಟಂಪಾರ್ಶ್ವಮಾಗತಮ್ ॥ ೧೪ ॥</div>
	<div class="verse">ತತಃ ಸಂಯುಧ್ಯಮಾನೇನ ವಿಷ್ಟಬ್ಧೋನ ವ್ಯಕಂಪತ ।<br />ತದಾಪ್ರಭೃತಿ ಯಕ್ಷೋಽಸೌಪಾರ್ಶ್ವಮೌಲಿರಿತಿ ಸ್ಮೃತಃ ॥ ೧೫ ॥</div>
	<div class="verse">ತಸ್ಮಿಂಸ್ತು ವಿಮುಖೇ ಯಕ್ಷೇಮಾಣಿಭದ್ರೇ ಮಹಾತ್ಮನಿ ।<br />ಸಂನಾದಃ ಸುಮಹಾನ್​ ರಾಜಂಸ್ತಸ್ಮಿನ್​ ಶೈಲೇವ್ಯವರ್ಧತ ॥ ೧೬ ॥</div>
	<div class="verse">ತತೋ ದೂರಾತ್​ ಪ್ರದದೃಶೇಧನಾಧ್ಯಕ್ಷೋ ಗದಾಧರಃ ।<br />ಶುಕ್ರಪ್ರೋಷ್ಠಪದಾಭ್ಯಾಂ ಚಶಂಖಪದ್ಮಸಮಾವೃತಃ ॥ ೧೭ ॥</div>
	<div class="verse">ಸ ದೃಷ್ಟ್ವಾ ಭ್ರಾತರಂ ಸಂಖ್ಯೇ ಶಾಪಾದ್ವಿಭ್ರಷ್ಟಗೌರವಮ್ ।<br />ಉವಾಚ ವಚನಂ ಧೀಮಾನ್​ ಯುಕ್ತಂ ಪೈತಾಮಹೇ ಕುಲೇ ॥ ೧೮ ॥</div>
	<div class="verse">ಯನ್ಮಯಾ ವಾರ್ಯಮಾಣಸ್ತ್ವಂನಾವಗಚ್ಛಸಿ ದುರ್ಮತೇ ।<br />ಪಶ್ಚಾದಸ್ಯ ಫಲಂ ಪ್ರಾಪ್ಯ ಜ್ಞಾಸ್ಯಸೇನಿರಯಂ ಗತಃ ॥ ೧೯ ॥</div>
	<div class="verse">ಯೋ ಹಿ ಮೋಹಾದ್ವಿಷಂ ಪೀತ್ವಾ ನಾವಗಚ್ಛತಿದುರ್ಮತಿಃ ।<br /> ಸ ತಸ್ಯ ಪರಿಣಾಮಾಂತೇ ಜಾನೀತೇ ಕರ್ಮಣಃ ಫಲಮ್ ॥ ೨೦ ॥</div>
	<div class="verse">ದೇವತಾ ನಾಭಿನಂದತಿ ಧರ್ಮಯುಕ್ತೇನ ಕೇನಚಿತ್​ ।<br />ಯೇನ ತ್ವಮೀದೃಶಂ ಭಾವಂ ನೀತಃ ಸನ್ನಾವಬುಧ್ಯಸೇ ॥ ೨೧ ॥</div>
	<div class="verse">ಮಾತರಂ ಪಿತರಂ ಯೋ ಹಿ ಆಚಾರ್ಯಂಚಾವಮನ್ಯತೇ ।<br />ಸ ಪಶ್ಯತಿ ಫಲಂ ತಸ್ಯ ಪ್ರೇತರಾಜವಶಂಗತಃ ॥ ೨೨ ॥</div>
	<div class="verse">ಅಧ್ರುವೇ ಹಿ ಶರೀರೇ ಯೋ ನ ಕರೋತಿತಪೋರ್ಽಜನಮ್ ।<br />ಸ ಪಶ್ಚಾತ್ತಪ್ಯತೇ ಮೂಢೋ ಮೃತೋದೃಷ್ಟ್ವಾತ್ಮನೋ ಗತಿಮ್ ॥ ೨೩ ॥</div>
	<div class="verse">ಧರ್ಮಾದ್ರಾಜ್ಯಂ ಧನಂ ಸೌಖ್ಯಮಧರ್ಮಾದ್ದುಃಖಮೇವ ಚ ।<br />ತಸ್ಮಾದ್ಧರ್ಮಂ ಧನಂ ಸುಖಾರ್ಥಾಯಕುರ್ಯಾತ್​ ಪಾಪಂ ವಿಸರ್ಜಯೇತ್​ ॥೨೪</div>
	<div class="verse">ಪಾಪಸ್ಯ ಹಿ ಫಲಂ ದುಃಖಂತದ್ಭೋಕ್ತವ್ಯಮಿಹಾತ್ಮನಾ ।<br />ತಸ್ಮಾದಾತ್ಮಾಪಘಾತಾರ್ಥಂ ಮೂಢಃ ಪಾಪಂಕರಿಷ್ಯತಿ ॥ ೨೫ ॥</div>
	<div class="verse">ಕಸ್ಯಚಿನ್ನ ಹಿ ದುರ್ಬುದ್ಧೇಶ್ಛಂದತೋಜಾಯತೇ ಮತಿಃ ।<br />ಯಾದೃಶಂ ಕುರುತೇ ಕರ್ಮ ತಾದೃಶಂಫಲಮಶ್ನುತೇ ॥ ೨೬ ॥</div>
	<div class="verse">ಬುದ್ಧಿಂ ರೂಪಂ ಬಲಂ ಪುತ್ರಾನ್​ ವಿತ್ತಂಧೀರತ್ತ್ವಮೇವ ಚ ।<br />ಪ್ರಾಪ್ನುವಂತಿ ನರಾ ಲೋಕೇ ನಿರ್ಜಿತಂಪುಣ್ಯಕರ್ಮಭಿಃ ॥ ೨೭ ॥</div>
	<div class="verse">ಏವಂ ನಿರಯಗಾಮೀ ತ್ವಂ ಯಸ್ಯ ತೇಮತಿರೀದೃಶೀ ।<br />ನ ತ್ವಾಂ ಸಮಭಿಭಾಷಿಷ್ಯೇಽಸದ್ವೃತ್ತೇಷ್ವೇಷನಿರ್ಣಯಃ ॥ ೨೮ ॥</div>
	<div class="verse">ಏವಮುಕ್ತಾಸ್ತತಸ್ತೇನ ತಸ್ಯಾಮಾತ್ಯಾಃ ಸಮಾಹತಾಃ ।<br />ಮಾರೀಚಪ್ರಮುಖಾಃ ಸರ್ವೇ ವಿಮುಖಾವಿಪ್ರದುದ್ರುವುಃ ॥ ೨೯ ॥</div>
	<div class="verse">ತತಸ್ತೇನ ದಶಗ್ರೀವೋಯಕ್ಷೇಂದ್ರೇಣ ಮಹಾತ್ಮನಾ ।<br />ಗದಯಾಭಿಹತೋ ಮೂರ್ಧ್ನಿ ನ ಚ ಸ್ಥಾನಾತ್​ ಪ್ರಕಂಪಿತಃ ॥ ೩೦ ॥</div>
	<div class="verse">ತತಸ್ತೌ ರಾಮ ನಿಘ್ನಂತೌ ತದಾನ್ಯೋನ್ಯಂಮಹಾಮೃಧೇ ।<br />ನ ವಿಹ್ವಲೌ ನ ಚ ಶ್ರಾಂತೌ ಬಭೂವತುರಮರ್ಷಣೌ ॥ ೩೧ ॥</div>
	<div class="verse">ಆಗ್ನೇಯಮಸ್ತ್ರಂ ತಸ್ಮೈ ಸಮುಮೋಚ ಧನದಸ್ತದಾ ।<br />ರಾಕ್ಷಸೇಂದ್ರೋ ವಾರುಣೇನ ತದಸ್ತ್ರಂಪ್ರತ್ಯವಾರಯತ್​ ॥ ೩೨ ॥</div>
	<div class="verse">ತತೋ ಮಾಯಾಂ ಪ್ರವಿಷ್ಟೋಽಸೌರಾಕ್ಷಸೀಂ ರಾಕ್ಷಸೇಶ್ವರಃ ।<br />ರೂಪಾಣಾಂ ಶತಸಾಹಸ್ರಂ ವಿನಾಶಾಯಚಕಾರ ಚ ॥ ೩೩ ॥</div>
	<div class="verse"><span>ವ್ಯಾಘ್ರೋ ವರಾಹೋ ಜೀಮೂತಃಪರ್ವತಃ ಸಾಗರೋ ದ್ರುಮಃ ।<br />ಯಕ್ಷೋ ದೈತ್ಯಸ್ವರೂಪೀ ಚಸೋಽದೃಶ್ಯತ ದಶಾನನಃ ॥ ೩೪</span></div>
	<div class="verse">ಬಹೂನಿ ಚ ಕರೋತಿ ಸ್ಮ ದೃಶ್ಯತೇ ನತ್ವಸೌ ತತಃ ।<br />ಪ್ರತಿಗೃಹ್ಯ ತತೋ ರಾಮ ಮಹದಸ್ತ್ರಂದಶಾನನಃ ॥ ೩೫ ॥</div>
	<div class="verse">ಜಘಾನ ಮೂರ್ಧ್ನಿ ಧನದಂ ವ್ಯಾವಿಧ್ಯ ಮಹತೀಂ ಗದಾಮ್ ।<br />ಏವಂ ಸ ತೇನಾಭಿಹತೋ ವಿಹ್ವಲಃ ಶೋಣಿತೋಕ್ಷಿತಃ ॥ ೩೬ ॥</div>
	<div class="verse">ಕೃತ್ತಮೂಲ ಇವಾಶೋಕೋ ನಿಪಪಾತ ಧನಾಧಿಪಃ ।<br />ತತಃ ಪದ್ಮಾದಿಭಿಸ್ತತ್ರ ನಿಧಿಭಿಃ ಸತದಾವೃತಃ ॥ ೩೭ ॥</div>
	<div class="verse">ಧನದೋಚ್ಛ್ವಾಸಿತಸ್ತೈಸ್ತು ವನಮಾನೀಯ ನಂದನಮ್ ।<br />ನಿರ್ಜಿತ್ಯ ರಾಕ್ಷಸೇಂದ್ರಸ್ತಂ ಧನದಂಹೃಷ್ಟಮಾನಸಃ ॥ ೩೮ ॥</div>
	<div class="verse">ಪುಷ್ಪಕಂ ತಸ್ಯ ಜಗ್ರಾಹ ವಿಮಾನಂಜುಯಲಕ್ಷಣಮ್ ।<br />ಕಾಂಚನಸ್ತಂಭಸಂವೀತಂವೈದೂರ್ಯಮಣಿತೋರಣಮ್ ॥ ೩೯ ॥</div>
	<div class="verse">ಮುಕ್ತಾಜಾಲಪ್ರತಿಚ್ಛನ್ನಂ ಸರ್ವಕಾಮಫಲದ್ರುಮಮ್ ।<br />ಮನೋಜವಂ ಕಾಮಗಮಂ ಕಾಮರೂಪಂವಿಹಂಗಮಮ್ ॥ ೪೦ ॥</div>
	<div class="verse">ಮಣಿಕಾಂಚನಸೋಪಾನಂ ತಪ್ತ ಕಾಂಚನವೇದಿಕಮ್ ।<br />ದೇವೋಪವಾಹ್ಯಕಮಕ್ಷಯ್ಯಂ ಸದಾದೃಷ್ಟಿಮನಃಸಖಮ್ ॥ ೪೧ ॥</div>
	<div class="verse">ಬಹ್ವಾಶ್ಚರ್ಯಂ ಭಕ್ತಿಚಿತ್ರಂ ಬ್ರಹ್ಮಣಾಪರಿನಿರ್ಮಿತಮ್ ।<br />ನಿರ್ಮಿತಂ ಸರ್ವಕಾಮೈಸ್ತುಮನೋಹರಮನುತ್ತಮಮ್ ॥ ೪೨ ॥</div>
	<div class="verse">ನ ತು ಶೀತಂ ನ ಚೋಷ್ಣಂ ಚಸರ್ವರ್ತುಸುಖದಂ ಶುಭಮ್ ।<br />ಸ ತಂ ರಾಜಾ ಸಮಾರುಹ್ಯ ಕಾಮಗಂವೀರ್ಯನಿರ್ಜಿತಮ್ ॥ ೪೩ ॥</div>
	<div class="verse">ಜಿತಂ ತ್ರಿಭುವನಂ ಮೇನೇ ದರ್ಪೋತ್ಸೇಕಾತ್​ ಸುದುರ್ಮತಿಃ ।<br />ಜಿತ್ವಾ ವೈಶ್ರವಣಂ ದೇವಂ ಕೈಲಾಸಾತ್​ಸಮವಾತರತ್​ ॥ ೪೪ ॥</div>
	<div class="verse">ಸ್ವತೇಜಸಾ ವಿಪುಲಮವಾಪ್ಯ ತಂ ಜಯಂಪ್ರತಾಪವಾನ್​ ವಿಮಲಕಿರೀಟಹಾರವಾನ್​ ।<br />ರರಾಜ ವೈ ಪರಮವಿಮಾನಮಾಸ್ಥಿತೋನಿಶಾಚರಃ ಸದಸಿ ಗತೋಯಥಾನಲಃ ॥ ೪೫ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚದಶಃ ಸರ್ಗಃ</div>
	
	
	<div class="sname"><b>ಷೋಡಶಃ  ಸರ್ಗಃ - ರಾವಣನಾಮಪ್ರಾಪ್ತಿಃ</b> ೫೦ ಶ್ಲೋಕಗಳು</div>
	<div class="verse">ಸ ಜಿತ್ವಾ ಧನದಂ ರಾಮ ಭ್ರಾತರಂರಾಕ್ಷಸಾಧಿಪಃ ।<br />ಮಹಾಸೇನಪ್ರಸೂತಿಂ ತದ್ಯಯೌಶರವಣಂ ಮಹತ್​ ॥ ೧ ॥</div>
	<div class="verse">ಅಥಾಪಶ್ಯದ್ದಶಗ್ರೀವೋ ರೌಕ್ಮಂ ಶರವಣಂಮಹತ್​ ।<br /> ಗಭಸ್ತಿಜಾಲಸಂವೀತಂ ದ್ವಿತೀಯಮಿವಭಾಸ್ಕರಮ್ ॥ ೨ ॥</div>
	<div class="verse">ಸ ಪರ್ವತಂ ಸಮಾರುಹ್ಯ ಕಂಚಿದ್ರಮ್ಯವನಾಂತರಮ್ ।<br />ಅಪಶ್ಯತ್​ ಪುಷ್ಪಕಂ ತತ್ರ ರಾಮವಿಷ್ಟಂಭಿತಂ ತದಾ ॥ ೩ ॥</div>
	<div class="verse">ವಿಷ್ಟಬ್ಧಂ ಪುಷ್ಪಕಂ ದೃಷ್ಟ್ವಾ ಹ್ಯಗಮಂಕಾಮಗಂ ಕೃತಮ್ ।<br />ಅಚಿಂತಯದ್ರಾಕ್ಷಸೇಂದ್ರಃ ಸಚಿವೈಸ್ತೈಃಸಮಾವೃತಃ ॥ ೪ ॥</div>
	<div class="verse">ಕಿಂ ನಿಮಿತ್ತಂ ಚೇಚ್ಛಯಾ ಮೇ ನೇದಂಗಚ್ಛತಿ ಪುಷ್ಪಕಮ್ ।<br />ಪರ್ವತಸ್ಯೋಪರಿಸ್ಥಸ್ಯ ಕರ್ಮೇದಂಕಸ್ಯಚಿದ್ಭವೇತ್​ ॥ ೫ ॥</div>
	<div class="verse">ತತೋಽಬ್ರವೀತ್ತದಾ ರಾಮ ಮಾರೀಚೋ ಬುದ್ಧಿಕೋವಿದಃ ।<br />ನೇದಂ ನಿಷ್ಕಾರಣಂ ರಾಜನ್​ ಪುಷ್ಪಕಂ ಯನ್ನಗಚ್ಛತಿ ॥ ೬ ॥</div>
	<div class="verse">ಅಥವಾ ಪುಷ್ಪಕಮಿದಂಧನಧಾನ್ನಾನ್ನವಾಹನಮ್ ।<br />ಅತೋ ನಿಃಸ್ಪಂದಮಭವದ್ಧನಾಧ್ಯಕ್ಷವಿನಾಕೃತಮ್॥ ೭ ॥</div>
	<div class="verse">ಇತಿ ವಾಕ್ಯಾಂತರೇ ತಸ್ಯ ಕರಾಲಃ ಕೃಷ್ಣಪಿಂಗಲಃ ।<br />ವಾಮನೋ ವಿಕಟೋ ಮುಂಡೀ ನಂದೀ ಪ್ರಹ್ವಭುಜೋ ಬಲೀ ॥ ೮ ॥</div>
	<div class="verse">ತತಃ ಪಾರ್ಶ್ವಮುಪಾಗಮ್ಯ ಭವಸ್ಯಾನುಚರೋಽಬ್ರವೀತ್​ ।<br /> ನಂದೀಶ್ವರೋ ವಚಶ್ಚೇದಂರಾಕ್ಷಸೇಂದ್ರಮಶಂಕಿತಃ ॥</div>
	<div class="verse">ನಿವರ್ತಸ್ಯ ದಶಗ್ರೀವ ಶೈಲೇ ಕ್ರೀಡತಿಶಂಕರಃ ।<br />ಸುಪರ್ಣನಾಗಯಕ್ಷಾಣಾಂದೇವಗಂಧರ್ವರಕ್ಷಸಾಮ್ ॥ ೧೦ ॥</div>
	<div class="verse">ಸರ್ವೇಷಾಮೇವ ಭೂತಾನಾಮಗಮ್ಯಃ ಪರ್ವತಃ ಕೃತಃ ।<br />ತನ್ನಿವರ್ತಸ್ಯ ದುರ್ಬುದ್ಧೇ ಮಾವಿನಾಶಮವಾಪ್ಸ್ಯಸಿ ॥ ೧೧ ॥</div>
	<div class="verse">ಇತಿ ನಂದಿವಚಃ ಶ್ರುತ್ವಾ ಕ್ರೋಧಾತ್​ ಕಂಪಿತಕುಂಡಲಃ ।<br />ರೋಷಾತ್ತು ತಾಮ್ರನಯನಃಪುಷ್ಪಕಾದವರುಹ್ಯ ಸಃ ॥ ೧೨ ॥</div>
	<div class="verse">ಕೋಽಯಂ ಶಂಕರ ಇತ್ಯುಕ್ತ್ವಾಶೈಲಮೂಲಮುಪಾಗತಃ ।<br />ಸೋಽಪಶ್ಯನ್ನಂದಿನಂ ತತ್ರದೇವಸ್ಯಾದೂರತಃ ಸ್ಥಿತಮ್ ॥ ೧೩ ॥</div>
	<div class="verse">ದೀಪ್ತಂ ಶೂಲಮವಷ್ಟಭ್ಯ ದ್ವಿತೀಯಮಿವಶಂಕರಮ್ ।<br />ತಂ ದೃಷ್ಟ್ವಾವಾನರಮುಖಮವಜ್ಞಾಯಸ ರಾಕ್ಷಸಃ ॥ ೧೪ ॥</div>
	<div class="verse">ಪ್ರಹಾಸಂ ಮುಮುಚೇ ತತ್ರ ಸತೋಯಇವ ತೋಯದಃ ।<br />ತಂ ಕ್ರುದ್ಧೋ ಭಗವಾನ್ನಂದೀ ಶಂಕರಸ್ಯಾಪರಾ ತನುಃ ॥ ೧೫ ॥</div>
	<div class="verse">ಅಬ್ರವೀತ್ತತ್ರ ತದ್ರಕ್ಷೋದಶಾನನಮುಪಸ್ಥಿತಮ್ ।<br />ಯಸ್ಮಾದ್ವಾನರರೂಪಂ ಮಾಮವಜ್ಞಾಯದಶಾನನ ॥ ೧೬ ॥</div>
	<div class="verse">ಅಶನೀಪಾತಸಂಕಾಶಮುಪಹಾಸಂಪ್ರಮುಕ್ತವಾನ್​ ।<br />ತಸ್ಮಾನ್ಮದ್ರೂಪಸಂಪನ್ನಾ ಮದ್ವೀರ್ಯಸಮತೇಜಸಃ ॥ ೧೭ ॥</div>
	<div class="verse">ಉತ್ಪತ್ಸ್ಯಂತಿವಧಾರ್ಥಂ ಹಿ ಕುಲಸ್ಯ ತವವಾನರಾಃ ।<br />ನಖದಂಷ್ಟ್ರಾಯುಧಾಃ ಕ್ರೂರಾಮನಃಸಂಪಾತರಂಹಸಃ ॥ ೧೮ ॥</div>
	<div class="verse">ಯುದ್ಧೋನ್ಮತ್ತಾ ಬಲೋದ್ರಿಕ್ತಾಃ ಶೈಲಾಇವ ವಿಸರ್ಪಿಣಃ ।<br />ತೇ ತವ ಪ್ರಬಲಂ ದರ್ಪಮುತ್ಸೇಧಂ ಚಪೃಥಗ್ವಿಧಮ್ ॥ ೧೯ ॥</div>
	<div class="verse">ವ್ಯಪನೇಷ್ಯಂತಿ ಸಂಭೂಯಸಹಾಮಾತ್ಯಸುತಸ್ಯ ಚ ।<br />ಕಿಂ ತ್ವಿದಾನೀಂ ಮಯಾ ಶಕ್ಷ್ಯಂ ಹಂತುಂತ್ವಾಂ ಹೇ ನಿಶಾಚರ ॥ ೨೦ ॥</div>
	<div class="verse">ನ ಹಂತವ್ಯೋ ಹತಸ್ತ್ವಂಹಿ ಪೂರ್ವಮೇವಸ್ವಕರ್ಮಭಿಃ ।<br />ಇತ್ಯುದೀರಿತವಾಕ್ಯೇ ತು ದೇವೇ ತಸ್ಮಿನ್​ಮಹಾತ್ಮನಿ ॥ ೨೧ ॥</div>
	<div class="verse">ದೇವದುಂದುಭಯೋ ನೇದುಃ ಪುಷ್ಪವೃಷ್ಟಿಶ್ಚ ಖಾಚ್ಚ್ಯುತಾ ।<br />ಅಚಿಂತಯಿತ್ವಾ ಸ ತದಾ ನಂದಿವಾಕ್ಯಂ ಮಹಾಬಲಃ॥ ೨೨ ॥</div>
	<div class="verse">ಪರ್ವತಂ ತು ಸಮಾಸಾದ್ಯ ವಾಕ್ಯಮಾಹದಶಾನನಃ ।ಪುಷ್ಪಕಸ್ಯ ಗತಿಶ್ಛಿನ್ನಾ ಯತ್ಕೃತೇಮಮ ಗಚ್ಛತಃ ॥ ೨೩ ॥</div>
	<div class="verse">ತಮಿಮಂ ಶೈಲಮುನ್ಮೂಲಂ ಕರೋಮಿತವ ಗೋಪತೇ ।<br />ಕೇನ ಪ್ರಭಾವೇಣ ಭವೋ ನಿತ್ಯಂ ಕ್ರೀಡತಿರಾಜವತ್​ ॥ ೨೪ ॥</div>
	<div class="verse">ವಿಜ್ಞಾತವ್ಯಂ ನ ಜಾನೀತೇ ಭಯಸ್ಥಾನಮುಪಸ್ಥಿತಮ್ ।<br />ಏವಮುಕತ್ತ್ವಾ ತತೋ ರಾಮ ಭುಜಾನ್​ವಿಕ್ಷಿಪ್ಯ ಪರ್ವತೇ ॥ ೨೫ ॥</div>
	<div class="verse">ತೋಲಯಾಮಾಸ ತಂ ಶೈಲಂ ಸ ಶೈಲಃ ಸಮಕಂಪತ ।<br />ಚಾಲನಾತ್​ ಪರ್ವತಸ್ಯೈವ ಗಣಾ ದೇವಸ್ಯಕಂಪಿತಾಃ ॥ ೨೬ ॥</div>
	<div class="verse">ಚಚಾಲ ಪಾರ್ವತೀ ಚಾಪಿ ತದಾಶ್ಲಿಷ್ಟಾ ಮಹೇಶ್ವರಮ್ ।<br />ತತೋ ರಾಮ ಮಹಾದೇವೋ ದೇವಾನಾಂಪ್ರವರೋ ಹರಃ ॥ ೨೭ ॥</div>
	<div class="verse">ಪಾದಾಂಗುಷ್ಠೇನ ತಂ ಶೈಲಂಪೀಡಯಾಮಾಸ ಲೀಲಯಾ ।<br />ಪೀಡಿತಾಸ್ತು ತತಸ್ತಸ್ಯ ಶೈಲಸ್ಯಾಧೋಗತಾಭುಜಾಃ ॥ ೨೮ ॥</div>
	<div class="verse">ವಿಸ್ಮಿತಾಶ್ಚಾಭವಂಸ್ತತ್ರ ಸಚಿವಾಸ್ತಸ್ಯ ರಕ್ಷಸಃ ।<br />ರಕ್ಷಸಾ ತೇನ ರೋಷಾಚ್ಚ ಭುಜಾನಾಂಪೀಡನಾತ್ತದಾ ॥ ೨೯ ॥</div>
	<div class="verse">ಮುಕ್ತೋ ವಿರಾವಃ ಸಹಸಾ ತ್ರೈಲೋಕ್ಯಂಯೇನ ಕಂಪಿತಮ್ ।<br /> ಮೇನಿರೇ ವಜ್ರನಿಷ್ಪೇಷಂ ತಸ್ಯಾಮಾತ್ಯಾ ಯುಗಕ್ಷಯೇ ॥ ೩೦ ॥</div>
	<div class="verse">ತದಾ ವರ್ತ್ಮಸ್ಥಚಲಿತಾ ದೇವಾಇಂದ್ರಪುರೋಗಮಾಃ ।<br />ಸಮುದ್ರಾಶ್ಚಾಪಿ ಸಂಕ್ಷುಬ್ಧಾಶ್ಚಲಿತಾಶ್ಚಾಪಿಪರ್ವತಾಃ ॥ ೩೧ ॥</div>
	<div class="verse">ಯಕ್ಷಾ ವಿದ್ಯಾಧರಾಃ ಸಿದ್ಧಾಃ ಕಿಮೇತದಿತಿಚಾಬ್ರುವನ್​ ।<br />ಅಥ ತೇ ಮಂತ್ರಿಣಸ್ತಸ್ಯ ವಿಕ್ರೋಶಂತಮಥಾಽಬ್ರುವನ್​ ॥ ೩೨ ॥</div>
	<div class="verse">ತೋಷಯಸ್ವ ಮಹಾದೇವಂನೀಲಕಂಠಮುಮಾಪತಿಮ್ ।<br />ತಮೃತೇ ಶರಣಂ ನಾನ್ಯಂಪಶ್ಯಾಮೋಽತ್ರ ದಶಾನನ ॥ ೩೩ ॥</div>
	<div class="verse">ಸ್ತುತಿಭಿಃ ಪ್ರಣತೋ ಭೂತ್ವಾ ತಮೇವಶರಣಂ ವ್ರಜ ।<br />ಕೃಪಾಲುಃ ಶಂಕರಸ್ತುಷ್ಟಃ ಪ್ರಸಾದಂತೇ ವಿಧಾಸ್ಯತಿ ॥ ೩೪ ॥</div>
	<div class="verse">ಏವಮುಕ್ತಸ್ತದಾಮಾತ್ಯೈಸ್ತುಷ್ಟಾವವೃಷಭಧ್ವಜಮ್ ।<br />ಸಾಮಭಿರ್ವಿವಿಧೈಃ ಸ್ತೋತ್ರೈಃ ಪ್ರಣಮ್ಯಸ ದಶಾನನಃ ॥ ೩೫ ॥</div>
	<div class="verse">ಸಂವತ್ಸರಸಹಸ್ರಂ ತು ರುದತೋರಕ್ಷಸೋ ಗತಮ್ ।<br />ತತಃ ಪ್ರೀತೋ ಮಹಾದೇವಃ ಶೈಲಾಗ್ರೇವಿಷ್ಠಿತಃ ಪ್ರಭುಃ ॥ ೩೬ ॥</div>
	<div class="verse"><span>ಮುಕ್ತ್ವಾ ಚಾಸ್ಯ ಭುಜಾನ್​ ರಾಮ ಪ್ರಾಹವಾಕ್ಯಂ ದಶಾನನಮ್ ।<br /> ಪ್ರೀತೋಽಸ್ಮಿ ತವ ವೀರ್ಯಸ್ಯ ಶೌಂಡೀರ್ಯಾಚ್ಚ ದಶಾನನ ॥ </span>೩೭</div>
	<div class="verse">ಶೈಲಾಕ್ರಾಂತೇನ ಯೋ ಮುಕ್ತಸ್ತ್ವಯಾ ರಾವಃ ಸುದಾರುಣಃ ।<br />ಯಸ್ಮಾಲ್ಲೋಕತ್ರಯಂ ಚೈತದ್ರಾವಿತಂಭಯಮಾಗತಮ್ ॥ ೩೮ ॥</div>
	<div class="verse">ತಸ್ಮಾತ್ತ್ವಂ ರಾವಣೋ ನಾಮ ನಾಮ್ನಾ ರಾಜನ್​ ಭವಿಷ್ಯಸಿ ।<br />ದೇವತಾ ಮಾನುಷಾ ಯಕ್ಷಾ ಯೇ ಚಾನ್ಯೇಜಗತೀತಲೇ ॥ ೩೯ ॥</div>
	<div class="verse">ಏವಂ ತ್ವಾಮಭಿಧಾಸ್ಯಂತಿ ರಾವಣಂಲೋಕರಾವಣಮ್ ।<br />ಗಚ್ಛ ಪೌಲಸ್ತ್ಯ ವಿಷ್ರಬ್ಧಂ ಪಥಾ ಯೇನತ್ವಮಿಚ್ಛಸಿ ॥ ೪೦ ॥</div>
	<div class="verse">ಮಯಾ ಚೈವಾಭ್ಯನುಜ್ಞಾತೋ ರಾಕ್ಷಸಾಧಿಪ ಗಮ್ಯತಾಮ್ ।<br />ಏವಮುಕ್ತಸ್ತು ಲಂಕೇಶಃ ಶಂಭುನಾಸ್ವಯಮಬ್ರವೀತ್​ ॥ ೪೧ ॥</div>
	<div class="verse">ಪ್ರೀತೋ ಯದಿ ಮಹಾದೇವ ವರಂ ಮೇದೇಹಿ ಯಾಚತಃ ।<br />ಅವಧ್ಯತ್ವಂ ಮಯಾ ಪ್ರಾಪ್ತಂ ದೇವಗಂಧರ್ವದಾನವೈಃ ॥ ೪೨ ॥</div>
	<div class="verse">ರಾಕ್ಷಸೈರ್ಗುಹ್ಯಕೈರ್ನಾಗೈರ್ಯೇ ಚಾನ್ಯೇಬಲವತ್ತರಾಃ ।<br />ಮಾನುಷಾನ್ನ ಗಣೇ ದೇವ ಸ್ವಲ್ಪಾಸ್ತೇಮಮ ಸಂಮತಾಃ ॥ ೪೩ ॥</div>
	<div class="verse">ದೀರ್ಘಮಾಯುಶ್ಚ ಮೇ ಪ್ರಾಪ್ತಂ ಬ್ರಹ್ಮಣಸ್ತ್ರಿಪುರಾಂತಕಃ ।<br />ವಾಂಛಿತಂ ಚಾಯುಷಃ ಶೇಷಂ ಶಸ್ತ್ರಂತ್ವಂ ಚ ಪ್ರಯಚ್ಛ ಮೇ ॥ ೪೪ ॥</div>
	<div class="verse">ಏವಮುಕ್ತಸ್ತತಸ್ತೇನ ರಾವಣೇನ ಸಶಂಕರಃ ।<br />ದದೌ ಖಡ್ಗಂ ಮಹಾದೀಪ್ತಂ ಚಂದ್ರಹಾಸಮಿತಿಶ್ರುತಮ್ ॥ ೪೫ ॥</div>
	<div class="verse">ಆಯುಷಶ್ಚಾವಾಶೇಷಂ ಚ ದದೌಭೂತಪತಿಸ್ತದಾ ।<br />ದತ್ತ್ವೋವಾಚ ತತಃ ಶಂಭುರ್ನಾವಜ್ಞೇಯಮಿದಂ ತ್ವಯಾ ॥ ೪೬ ॥</div>
	<div class="verse">ಅವಜ್ಞಾತಂ ಯದಿ ಹಿ ತೇ ಮಾಮೇವೈಷ್ಯತ್ಯಸಂಶಯಃ ।<br />ಏವಂ ಮಹೇಶ್ವರೇಣೈವ ಕೃತನಾಮಾ ಸರಾವಣಃ ॥ ೪೭ ॥</div>
	<div class="verse">ಅಭಿವಾದ್ಯ ಮಹಾದೇವಮಾರುರೋಹಾಥಪುಷ್ಪಕಮ್ ।<br />ತತೋ ಮಹೀತಲೇ ರಾಮ ಪರಿಚಕ್ರಾಮರಾವಣಃ ॥ ೪೮ ॥</div>
	<div class="verse">ಕ್ಷತ್ರಿಯಾನ್​ ಸುಮಹಾವೀರ್ಯಾನ್​ಬಾಧಮಾನ ಇತಸ್ತತಃ ।<br />ಕೇಚಿತ್ತೇಜಸ್ವಿನಃ ಶೂರಾಃ ಕ್ಷತ್ತ್ರಿಯಾಯುದ್ಧದುರ್ಮದಾಃ ॥ ೪೯ ॥</div>
	<div class="verse">ತಚ್ಛಾಸನಮಕುರ್ವಂತೋ ವಿನೇಶುಃಸಪರಿಚ್ಛದಾಃ ।<br />ಅಪರೇ ದುರ್ಜಯಂ ರಕ್ಷೋ ಜಾನಂತಃ ಪ್ರಾಜ್ಞಸಂಮತಾಃ ॥ ೫೦ ॥</div>
	<p>ಜಿತಾಃ ಸ್ಮ ಇತ್ಯಭಾಷಂತ ರಾಕ್ಷಸಂಬಲದರ್ಪಿತಮ್ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷೋಡಶಃ ಸರ್ಗಃ</div>
	
	
	<div class="sname"><b>ಸಪ್ತದಶಃ  ಸರ್ಗಃ - ವೇದವತೀಶಾಪಃ </b> ೩೯ ಶ್ಲೋಕಗಳು</div>
	<div class="verse">ಅಥ ರಾಜನ್​ ಮಹಾಬಾಹುರ್ವಿಚರನ್​ ಸಮಹೀತಲೇ ।<br />ಹಿಮವತ್ಸಾನುಮಾಸಾದ್ಯ ಪರಿಚಕ್ರಾಮರಾವಣಃ ॥ ೧ ॥</div>
	<div class="verse">ತತ್ರಾಪಶ್ಯತ್​ ಸ ವೈ ಕನ್ಯಾಂಕೃಷ್ಣಾಜಿನಜಟಾಧರಾಮ್ ।<br />ಆರ್ಷೇಣ ವಿಧಿನಾ ಚೈನಾಂ ದೀಪ್ಯಂತೀಂದೇವತಾಮಿವ ॥ ೨ ॥</div>
	<div class="verse">ಸ ದೃಷ್ಟ್ವಾ ರೂಪಸಂಪನ್ನಾಂ ಕನ್ಯಾಂ ತಾಂಸುಮಹಾವ್ರತಾಮ್ ।<br />ಕಾಮಮೋಹಪರೀತಾತ್ಮಾ ಪಪ್ರಚ್ಛ ಪ್ರಹಸನ್ನಿವ ॥ ೩ ॥</div>
	<div class="verse">ಕಿಮಿದಂ ವರ್ತಸೇ ಭದ್ರೇ ವಿರುದ್ಧಂಯೌವನಸ್ಯ ತೇ ।<br />ನ ಹಿ ಯುಕ್ತಾ ತವೈತಸ್ಯ ರೂಪಸ್ಯ ತಪಸಃ ಕ್ರಿಯಾ ॥ ೪ ॥</div>
	<div class="verse">ರೂಪಂ ತೇಽನುಪಮಂ ಭೀರುಕಾಮೋನ್ಮಾದಕರಂ ನೃಣಾಮ್ ।<br />ನ ಯುಕ್ತಂ ತಪಸಿ ಸ್ಥಾತುಂ ನಿರ್ಗತೋಹ್ಯೇಷ ನಿರ್ಣಯಃ ॥ ೫ ॥</div>
	<div class="verse">ಕಸ್ಯಾಸಿ ಕಿಮಿದಂ ಭದ್ರೇ ಕಶ್ಚ ಭರ್ತಾವರಾನನೇ ।<br /> ಯೇನ ಸಂಭುಜ್ಯಸೇ ಭೀರು ಸ ನರಃ ಪುಣ್ಯಭಾಗ್ಭುವಿ ॥ ೬ ॥</div>
	<div class="verse">ಪೃಚ್ಛತಃ ಶಂಸ ಮೇ ಸರ್ವಂ ಕಸ್ಯ ಹೇತೋಃ ಪರಿಶ್ರಮಃ ।<br />ಏವಮುಕ್ತಾ ತು ಸಾ ಕನ್ಯಾ ರಾವಣೇನಯಶಸ್ವಿನೀ ॥ ೭ ॥</div>
	<div class="verse">ಅಬ್ರವೀದ್ವಿಧಿವತ್​ ಕೃತ್ವಾ ತಸ್ಯಾತಿಥ್ಯಂತಪೋಧನಾ ।<br />ಕುಶಧ್ವಜೋ ಮಮ ಪಿತಾಬ್ರಹ್ಮರ್ಷಿರಮಿತಪ್ರಭಃ ॥ ೮ ॥</div>
	<div class="verse">ಬೃಹಸ್ಪತಿಸುತಃ ಶ್ರೀಮಾನ್​ ಬುದ್ಧ್ಯಾ ತುಲ್ಯೋ ಬೃಹಸ್ಪತೇಃ ।<br />ತಸ್ಯಾಹಂ ಕುರ್ವತೋ ನಿತ್ಯಂ ವೇದಾಭ್ಯಾಸಂಮಹಾತ್ಮನಃ ॥ ೯ ॥</div>
	<div class="verse">ಸಂಭೂತಾ ವಾಙ್ಮಯೀ ಕನ್ಯಾ ನಾಮ್ನಾ ವೇದವತೀ ಸ್ಮೃತಾ ।<br />ತತೋ ದೇವಾಃ ಸಗಂಧರ್ವಾ ಯಕ್ಷರಾಕ್ಷಸಪನ್ನಗಾಃ ॥ ೧೦ ॥</div>
	<div class="verse">ತೇಽಪಿ ಗತ್ವಾ ಹಿ ಪಿತರಂ ವರಣಂರೋಚಯಂತಿ ಮೇ ।<br />ನ ಚ ಮಾಂ ಸ ಪಿತಾ ತೇಭ್ಯೋ ದತ್ತವಾನ್​ರಾಕ್ಷಸರ್ಷಭ ॥ ೧೧ ॥</div>
	<div class="verse">ಕಾರಣಂ ತದ್ವದಿಷ್ಯಾಮಿ ನಿಶಾಚರ ನಿಶಾಮಯ।<br />ಪಿತುಸ್ತು ಮಮ ಜಾಮಾತಾ ವಿಷ್ಣುಃ ಕಿಲ ಸುರೇಶ್ವರಃ ॥ ೧೨ ॥</div>
	<div class="verse">ಅಭಿಪ್ರೇತಸ್ತ್ರಿಲೋಕೇಶಸ್ತಸ್ಮಾನ್ನಾನ್ಯಸ್ಯ ಮೇ ಪಿತಾ ।<br /> ದಾತುಮಿಚ್ಛತಿ ತಸ್ಮೈ ತು ತಚ್ಛ್ರುತ್ವಾಬಲದರ್ಪಿತಃ ॥ ೧೩ ॥</div>
	<div class="verse">ದಂಭುರ್ನಾಮ ತತೋ ರಾಜಾ ದೈತ್ಯಾನಾಂಕುಪಿತೋಽಭವತ್​ ।<br />ತೇನ ರಾತ್ರೌ ಶಯಾನೋ ಮೇ ಪಿತಾಪಾಪೇನ ಹಿಂಸಿತಃ ॥ ೧೪ ॥</div>
	<div class="verse">ತತೋ ಮೇ ಜನನೀ ದೀನಾ ತಚ್ಛರೀರಂಪಿತುರ್ಮಮ ।<br />ಪರಿಷ್ವಜ್ಯ ಮಹಾಭಾಗಾ ಪ್ರವಿಷ್ಟಾ ಹವ್ಯವಾಹನಮ್ ॥ ೧೫ ॥</div>
	<div class="verse">ತತೋ ಮನೋರಥಂ ಸತ್ಯಂಪಿತುರ್ನಾರಾಯಣಂ ಪ್ರತಿ ।<br />ಕರೋಮೀತಿ ತಮೇವಾಹಂ ಹೃದಯೇನಸಮುದ್ವಹೇ ॥ ೧೬ ॥</div>
	<div class="verse">ಇತಿ ಪ್ರತಿಜ್ಞಾಮಾರುಹ್ಯ ಚರಾಮಿ ವಿಪುಲಂತಪಃ ।<br />ಏತತ್ತೇ ಸರ್ವಮಾಖ್ಯಾತಂ ಮಯಾರಾಕ್ಷಸಪುಂಗವ ॥ ೧೭ ॥</div>
	<div class="verse">ನಾರಾಯಣೋ ಮಮ ಪತಿರ್ನ ತ್ವನ್ಯಃ ಪುರುಷೋತ್ತಮಾತ್​ ।<br />ಆಶ್ರಯೇ ನಿಯಮಂ ಘೋರಂನಾರಾಯಣಪರೀಪ್ಸಯಾ ॥ ೧೮ ॥</div>
	<div class="verse">ವಿಜ್ಞಾತಸ್ತ್ವಂ ಹಿ ಮೇ ರಾಜನ್​ ಗಚ್ಛ ಪೌಲಸ್ತ್ಯನಂದನ ।<br />ಜಾನಾಮಿ ತಪಸಾ ಸರ್ವಂ ತ್ರೈಲೋಕ್ಯೇಯದ್ಧಿ ವರ್ತತೇ ॥ ೧೯ ॥</div>
	<div class="verse"><span>ಸೋಽಬ್ರವೀದ್ರಾವಣೋ ಭೂಯಸ್ತಾಂಕನ್ಯಾಂ ಸುಮಹಾವ್ರತಾಮ್ ।<br />ಅವರುಹ್ಯ ವಿಮಾನಾಗ್ರಾತ್​ಕಂದರ್ಪಶರಪೀಡಿತಃ ॥ ೨೦ </span></div>
	<div class="verse">ಅವಲಿಪ್ತಾಸಿ ಸುಶ್ರೋಣಿ ಯಸ್ಯಾಸ್ತೇಮತಿರೀದೃಶೀ ।<br />ವೃದ್ಧಾನಾಂ ಮೃಗಶಾವಾಕ್ಷಿ ಭ್ರಾಜತೇಪುಣ್ಯಸಂಚಯಃ ॥ ೨೧ ॥</div>
	<div class="verse">ತ್ವಂ ಸರ್ವಗುಣಸಂಪನ್ನಾ ನಾರ್ಹಸೇವಕ್ತುಮೀದೃಶಮ್ ।<br />ತ್ರೈಲೋಕ್ಯಸುಂದರೀ ಭೀರುಯೌವನಂ ತೇಽತಿವರ್ತತೇ ॥ ೨೨ ॥</div>
	<div class="verse">ಅಹಂ ಲಂಕಾಪತಿರ್ಭದ್ರೇ ದಶಗ್ರೀವ ಇತಿ ಶ್ರುತಃ ।<br />ತಸ್ಯ ಮೇ ಭವ ಭಾರ್ಯಾ ತ್ವಂಭುಂಕ್ಷ್ವ ಭೋಗಾನ್ಯಥಾಸುಖಮ್ ॥ ೨೩ ॥</div>
	<div class="verse">ಕಶ್ಚ ತಾವದಸೌ ಯಂ ತ್ವಂವಿಷ್ಣುರಿತ್ಯಭಿಭಾಷಸೇ ।<br />ವೀರ್ಯೇಣ ತಪಸಾ ಚೈವ ಭೋಗೇನ ಚಬಲೇನ ಚ ॥ ೨೪ ॥</div>
	<div class="verse">ನ ಮಯಾ ಸ ಸಮೋ ಭದ್ರೇ ಯಂ ತ್ವಂಕಾಮಯಸೇಽಂಗನೇ ।<br />ಇತ್ಯುಕ್ತವತಿ ತಸ್ಮಿಂಸ್ತು ವೇದವತ್ಯಥಸಾಬ್ರವಿತ್​ ॥ ೨೫ ॥</div>
	<div class="verse">ಮಾ ಮೈನಮಿತಿ ಸಾ ಕನ್ಯಾ ತಮುವಾಚ ನಿಶಾಚರಮ್ ।<br />ತ್ರೈಲೋಕ್ಯಧಿಪತಿಂ ವಿಷ್ಣುಂಸರ್ವಲೋಕನಮಸ್ಕೃತಮ್ ॥ ೨೬ ॥</div>
	<div class="verse">ತ್ವದೃತೇ ರಾಕ್ಷಸೇಂದ್ರಾನ್ಯಃ ಕೋಽವಮನ್ಯೇತ ಬುದ್ಧಿಮಾನ್​ ।<br />ಏವಮುಕ್ತಸ್ತಯಾ ತತ್ರ ವೇದವತ್ಯಾ ನಿಶಾಚರಃ ॥ ೨೭ ॥</div>
	<div class="verse">ಮೂರ್ಧಜೇಷು ತದಾ ಕನ್ಯಾಂ ಕರಾಗ್ರೇಣಪರಾಮೃಶತ್​ ।<br />ತತೋ ವೇದವತೀ ಕ್ರುದ್ಧಾ ಕೇಶಾನ್​ ಹಸ್ತೇನ ಸಾಚ್ಛಿನತ್​ ॥ ೨೮ ॥</div>
	<div class="verse">ಅಸಿರ್ಭೂತ್ವಾ ಕರಸ್ತಸ್ಯಾಃ ಕೇಶಾಂಶ್ಛಿನ್ನಾಂಸ್ತದಾಕರೋತ್​ ।<br />ಸಾ ಜ್ವಲಂತೀವ ರೋಷೇಣ ದಹಂತೀವ ನಿಶಾಚರಮ್ ॥ ೨೯ ॥</div>
	<div class="verse">ಉವಾಚಾಗ್ನಿಂ ಸಮಾಧಾಯ ಮರಣಾಯಕೃತತ್ವರಾ ।<br />ಧರ್ಷಿತಾಯಾಸ್ತ್ವಯಾನಾರ್ಯ ನ ಮೇಜೀವಿತಮಿಷ್ಯತೇ ॥ ೩೦ ॥</div>
	<div class="verse">ರಕ್ಷಸ್ತಸ್ಮಾತ್​ ಪ್ರವೇಕ್ಷ್ಯಾಮಿಪಶ್ಯತಸ್ತೇ ಹುತಾಶನಮ್ ।<br />ಯಸ್ಮಾತ್ತು ಧರ್ಷಿತಾ ಚಾಹಂ ತ್ವಯಾಪಾಪಾತ್ಮನಾ ವನೇ ॥ ೩೧ ॥</div>
	<div class="verse">ತಸ್ಮಾತ್ತವ ವಧಾರ್ಥಂ ಸಮುತ್ಪತ್ಸ್ಯೇಹ್ಯಹಂ ಪುನಃ ।<br />ನ ಹಿ ಶಕ್ಯಂ ಸ್ತ್ರಿಯಾ ಹಂತುಂ ಪುರುಷಃ ಪಾಪನಿಶ್ಚಯಃ ॥ ೩೨ ॥</div>
	<div class="verse">ಶಾಪೇ ತ್ವಯಿ ಮಹೋತ್ಸೃಷ್ಟೇತಪಸಶ್ಚ ವ್ಯಯೋ ಭವೇತ್​ ।<br />ಯದಿ ತ್ವಸ್ತಿ ಮಯಾ ಕಿಂಚಿತ್​ ಕೃತಂ ದತ್ತಂಹುತಂ ತಥಾ ॥ ೩೩ ॥</div>
	<div class="verse">ತಸ್ಮಾತ್ತ್ವಯೋನಿಜಾ ಸಾಧ್ವೀಭವೇಯಂಧರ್ಮಿಣಃ ಸುತಾ ।<br />ಏವಮುಕ್ತ್ವಾ ಪ್ರವಿಷ್ಟಾ ಸಾ ಜ್ವಲಿತಂಜಾತವೇದಸಮ್ ॥ ೩೪ ॥</div>
	<div class="verse">ಪಪಾತ ಚ ದಿವೋ ದಿವ್ಯಾ ಪುಷ್ಪವೃಷ್ಟಿಃ ಸಮಂತತಃ ।<br />ಸೈಷಾ ಜನಕರಾಜಸ್ಯ ಪ್ರಸೂತಾ ತನಯಾಪ್ರಭೋ ॥ ೩೫ ॥</div>
	<div class="verse">ತವ ಭಾರ್ಯಾ ಮಹಾಬಾಹೋ ವಿಷ್ಣುಸ್ತ್ವಂಹಿ ಸನಾತನಃ ।<br />ಪೂರ್ವಂ ಕ್ರೋಧಹತಃ ಶತ್ರುರ್ಯಯಾಸೌ ನಿಹತಸ್ತಯಾ ॥ ೩೬ ॥</div>
	<div class="verse">ಉಪಾಶ್ರಯಿತ್ವಾ ಶೈಲಾಭಸ್ತವವೀರ್ಯಮಮಾನುಷಮ್ ।<br />ಏವಮೇಷಾ ಮಹಾಭಾಗಾಮರ್ತೆ್ಯÃಷೂತ್ಪತ್ಸ್ಯಸೇ ಪುನಃ ॥ ೩೭ ॥</div>
	<div class="verse">ಕ್ಷೇತ್ರೇ ಹಲಮುಖೋತ್ಕೃಷ್ಟೇವೇದ್ಯಾಮಗ್ನಿಶಿಖೋಪಮಾ ।<br />ಏಷಾ ವೇದವತೀ ನಾಮ ಪೂರ್ವಮಾಸೀತ್​ಕೃತೇ ಯುಗೇ ॥ ೩೮ ॥</div>
	<div class="verse">ತ್ರೇತಾಯುಗಮನುಪ್ರಾಪ್ಯ ವಧಾರ್ಥಂ ತಸ್ಯ ರಕ್ಷಸಃ ।<br />ಉತ್ಪನ್ನಾ ಮೈಥಿಲಕುಲೇ ಜನಕಸ್ಯ ಮಹಾತ್ಮನಃ ॥ ೩೯ ॥</div>
	<p>ಸೀತೋತ್ಪನ್ನಾ ತು ಸೀತೇತಿ ಮಾನುಷೈಃಪುನರುಚ್ಯತೇ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತದಶಃ ಸರ್ಗಃ</div>
	
	
	<div class="sname"><b><span>ತ್ರ </span>ಅಷ್ಟಾದಶಃ  ಸರ್ಗಃ - ಮರುತ್ತವಿಜಯಃ</b> ೩೫ ಶ್ಲೋಕಗಳು</div>
	<div class="verse">ಪ್ರವಿಷ್ಟಾಯಾಂ ಹುತಾಶಂ ತುವೇದವತ್ಯಾಂ ಸ ರಾವಣಃ ।<br />ಪುಷ್ಪಕಂ ತು ಸಮಾರುಹ್ಯ ಪರಿಚಕ್ರಾಮಮೇದಿನೀಮ್ ॥ ೧ ॥</div>
	<div class="verse">ತತೋ ಮರುತ್ತಂ ನೃಪತಿಂ ಯಜಂತಂಸಹ ದೈವತೈಃ ।<br />ಉಶೀರಬೀಜಮಾಸಾದ್ಯ ದದರ್ಶ ಸ ತು ರಾವಣಃ॥ ೨ ॥</div>
	<div class="verse">ಸಂವರ್ತೋ ನಾಮ ಬ್ರಹ್ಮರ್ಷಿಃ ಸಾಕ್ಷಾದ್ಭ್ರಾತಾಬೃಹಸ್ಪತೇಃ ।<br />ಯಾಜಯಾಮಾಸ ಧರ್ಮಜ್ಞಃ ಸುಮೇರ್ದೇವಗಣೈರ್ವೃತಃ ॥</div>
	<div class="verse">ದೃಷ್ಟ್ವಾ ದೇವಾಸ್ತು ತದ್ರಕ್ಷೋವರದಾನೇನ ದುರ್ಜಯಮ್ ।<br />ತಿರ್ಯಗ್ಯೋನಿಂ ಸಮಾವಿಷ್ಟಾಸ್ತಸ್ಯ ದರ್ಶನಭೀರವಃ ॥ ೪ ॥</div>
	<div class="verse">ಇಂದ್ರೋ ಮಯೂರಃ ಸಂವೃತ್ತೋಧರ್ಮರಾಜಸ್ತು ವಾಯಸಃ ।<br />ಕೃಕಲಾಸೋ ಧನಾಧ್ಯಕ್ಷೋ ಹಂಸಶ್ಚವರುಣೋಽಭವತ್​ ॥ ೫ ॥</div>
	<div class="verse">ಅನ್ಯೇಷ್ವಪಿ ಗತೇಷ್ವೇವಂದೇವೇಷ್ವರಿನಿಷೂದನ ।<br />ರಾವಣಃ ಪ್ರಾವಿಶದ್ಯಜ್ಞಂ ಸಾರಮೇಯಇವಾಶುಚಿಃ ॥ ೬ ॥</div>
	<div class="verse"><span>ಸ ಚ ರಾಜಾನಮಾಸಾದ್ಯ ರಾವಣೋ ರಾಕ್ಷಸಾಧಿಪಃ ।<br />ಪ್ರಾಹ ಯುದ್ಧಂ ಪ್ರಯಚ್ಛೇತಿ ನಿರ್ಜಿತೋಽಸ್ಮೀತಿ ವಾ ವದ ॥ ೭</span></div>
	<div class="verse">ತತೋ ಮರುತೋ ನೃಪತಿಃ ಕೋಭವಾನಿತ್ಯುವಾಚ ತಮ್ ।<br />ಅಪಹಾಸಂ ತತೋ ಮುಕ್ತ್ವಾ ರಾವಣೋವಾಕ್ಯಮಬ್ರವಿತ್​ ॥ ೮ ॥</div>
	<div class="verse">ಅಕುತೂಹಲಭಾವೇನ ಪ್ರೀತೋಽಸ್ಮಿ ತವ ಪಾರ್ಥಿವ ।<br />ಧನದಸ್ಯಾನುಜೋ ಯೋ ಮಾಂನಾವಗಚ್ಛಸಿ ರಾವಣಮ್ ॥ ೯ ॥</div>
	<div class="verse">ತ್ರಿಷು ಲೋಕೇಷು ಕೋಽನ್ಯೋಸ್ತಿ ಯೋ ನ ಜಾನಾತಿ ಮೇ ಬಲಮ್ ।<br />ಭ್ರಾತರಂ ಯೇನ ನಿರ್ಜಿತ್ಯವಿಮಾನಮಿದಮಾಹೃತಮ್ ॥ ೧೦ ॥</div>
	<div class="verse">ತತೋ ಮರುತ್ತಃ ಸ ನೃಪಸ್ತಂರಾವಣಮಥಾಬ್ರವೀತ್​ ।<br />ಧನ್ಯಃ ಖಲು ಭವಾನ್​ ಯೇನ ಜ್ಯೇಷ್ಠೋಭ್ರಾತಾ ರಣೇ ಜಿತಃ ॥ ೧೧ ॥</div>
	<div class="verse">ನ ತ್ವಯಾ ಸದೃಶಃ ಶ್ಲಾಘ್ಯಸ್ತ್ರಿಷುಲೋಕೇಷು ವಿದ್ಯತೇ ।<br />ಕಂ ತ್ವಂ ಪ್ರಾಕ್ಕೇವಲಂ ಧರ್ಮಂ ಚರಿತ್ವಾಲಬ್ಧವಾನ್​ ವರಮ್ ॥ ೧೨ ॥</div>
	<div class="verse">ಶ್ರುತಪೂರ್ವಂ ಹಿ ನ ಮಯಾ ಭಾಷಸೇಯಾದೃಶಂ ಸ್ವಯಮ್ ।<br />ತಿಷ್ಠೇದಾನೀಂ ನ ಮೇ ಜೀವನ್​ ಪ್ರತಿಯಾಸ್ಯಸಿ ದುರ್ಮತೇ ॥ ೧೩ ॥</div>
	<div class="verse">ಅದ್ಯ ತ್ವಾಂ ನಿಶಿತೈರ್ಬಾಣೈಃ ಪ್ರೇಷಯಾಮಿಯಮಕ್ಷಯಮ್ ।<br />ತತಃ ಶರಾಸನಂ ಗೃಹ್ಯ ಸಾಯಕಾಂಶ್ಚನರಾಧಿಪಃ ॥ ೧೪ ॥</div>
	<div class="verse">ರಣಾಯ ನಿರ್ಯಯೌ ಕ್ರುದ್ಧಃ ಸಂವರ್ತೋ ಮಾರ್ಗಮಾವೃಣೋತ್​ ।<br /> <span>ಸೋಽಬ್ರವೀತ್​ ಸ್ನೇಹಸಂಯುಕ್ತಂಮರುತ್ತಂ ತಂ ಮಹಾನೃಷಿ ॥ ೧೫ </span></div>
	<div class="verse">ಶ್ರೋತವ್ಯಂ ಯದಿ ಮದ್ವಾಕ್ಯಂ ಸಂಪ್ರಹಾರೋ ನ ತೇ ಕ್ಷಮಃ ।<br />ಮಾಹೇಶ್ವರಮಿದಂ ಸತ್ರಮಸಮಾಪ್ತಂಕುಲಂ ದಹೇತ್​ ॥ ೧೬ ॥</div>
	<div class="verse">ದೀಕ್ಷಿತಸ್ಯ ಕುತೋ ಯುದ್ಧಂ ಕ್ರೋಧಿತ್ವಂ ದೀಕ್ಷಿತೇ ಕುತಃ ।<br />ಸಂಶಯಶ್ಚ ಜಯೇ ನಿತ್ಯಂ ರಾಕ್ಷಸಶ್ಚಸುದುರ್ಜಯಃ ॥ ೧೭ ॥</div>
	<div class="verse">ಸ ನಿವೃತ್ತೋ ಗುರೋರ್ವಾಕ್ಯಾನ್ಮರುತ್ತಃಪೃಥಿವೀಪತಿಃ ।<br />ವಿಸೃಜ್ಯ ಸಶರಂ ಚಾಪಂ ಸ್ವಸ್ಥೋಮಖಮುಖೋಽಭವತ್​ ॥ ೧೮ ॥</div>
	<div class="verse">ತತಸ್ತಂ ನಿರ್ಜಿತಂ ಮತ್ವಾಘೋಷಯಾಮಾಸ ವೈ ಶುಕಃ ।<br />ರಾವಣೋಜಯತೀತ್ಕುಚ್ಚೈರ್ಹರ್ಷಾನ್ನಾದಂವಿಮುಕ್ತವಾನ್​ ॥ ೧೯ ॥</div>
	<div class="verse">ತಾನ್​ ಭಕ್ಷಯಿತ್ವಾ ತತ್ರಸ್ಥಾನ್​ ಮಹರ್ಷೀನ್​ಯಜ್ಞಮಾಗತಾನ್​ ।<br />ವಿತೃಪ್ತೋ ರುಧರೈಸ್ತೇಷಾಂ ಪುನಃ ಸಂಪ್ರಯಯೌ ಮಹೀಮ್ ॥ ೨೦ ॥</div>
	<div class="verse">ರಾವಣೇ ತು ಗತೇ ದೇವಾಃ ಸೇಂದ್ರಾಶ್ಚೈವ ದಿವೌಕಸಃ ।<br />ತತಃ ಸ್ವಾಂ ಯೋನಿಮಾಸಾದ್ಯ ತಾನಿ ಸತ್ತ್ವಾನಿಚಾಬ್ರುವನ್​ ॥ ೨೧ ॥</div>
	<div class="verse">ಹರ್ಷಾತ್ತದಾಬ್ರವೀದಿಂದ್ರೋ ಮಯೂರಂನೀಲಬರ್ಹಿಣಮ್ ।<br /> ಪ್ರೀತೋಽಸ್ಮಿ ತವ ಧರ್ಮಜ್ಞ ಭುಜಂಗಾದ್ಧಿ ನ ತೇ ಭಯಮ್ ॥ ೨೨ ॥</div>
	<div class="verse">ಇದಂ ನೇತರಸಹಸ್ರಂ ತುಯತ್ತ್ವದ್ಬರ್ಹೇ ಭವಿಷ್ಯತಿ ।<br />ವರ್ಷಮಾಣೇ ಮಯಿ ಮುದಂ ಪ್ರಾಪ್ಸ್ಯಸೇಪ್ರೀತಿಲಕ್ಷಣಮ್ ॥ ೨೩ ॥</div>
	<div class="verse">ಏವಮಿಂದ್ರೋ ವರಂಪ್ರಾದಾನ್ಮಯೂರಸ್ಯ ಸುರೇಶ್ವರಃ ।<br />ನೀಲಾಃ ಕಿಲ ಪುರಾ ಬರ್ಹಾ ಮಯೂರಾಣಾಂ ನರಾಧಿಪ ॥ ೨೪ ॥</div>
	<div class="verse">ಸುರಾಧಿಪಾದ್ವರಂ ಪ್ರಾಪ್ಯ ಗತಾಃ ಸರ್ವೇಽಪಿಬರ್ಹಿಣಃ ।<br />ಧರ್ಮರಾಜೋಽಬ್ರವೀದ್ರಾಮ ಪ್ರಾಗ್ವಂಶೇವಾಯಸಂ ಸ್ಥಿತಮ್ ॥ ೨೫ ॥</div>
	<div class="verse">ಪಕ್ಷಿಂಸ್ತವಾಸ್ಮಿ ಸುಪ್ರೀತಃ ಪ್ರೀತಸ್ಯ ವಚನಂ ಶೃಣು ।<br />ಯಥಾನ್ಯೈರ್ವಿವಿಧೈ ರೋಗೈಃ ಪೀಡ್ಯಂತೇಪ್ರಾಣಿನೋ ಮಯಾ ॥ ೨೬ ॥</div>
	<div class="verse">ತೇ ನ ತೇ ಪ್ರಭವಿಷ್ಯಂತಿ ಮಯಿ ಪ್ರೀತೇನ ಸಂಶಯಃ ।<br />ಮೃತ್ಯುತಸ್ತೇ ಭಯಂ ನಾಸ್ತಿ ವರಾನ್ಮಮ ವಿಹಂಗಮ ॥ ೨೭ ॥</div>
	<div class="verse">ಯಾವತ್ತ್ವಾಂ ನ ವಧಿಷ್ಯಂತಿನರಸ್ತಾವದ್ಭವಿಷ್ಯಸಿ ।<br />ಏತೇ ಮದ್ವಿಷಯಸ್ಥಾ ವೈ ಮಾನವಾಃಕ್ಷುದ್ಭಯಾರ್ದಿತಾ ॥ ೨೮ ॥</div>
	<div class="verse">ತ್ವಯಿ ಭುಕ್ತೇ ತು ತೃಪ್ತಾಸ್ತೇಭವಿಷ್ಯಂತಿ ಸಬಾಂಧವಾಃ ।<br />ವರುಣಸ್ತ್ವಬ್ರವೀದ್ಧಂಸಂಗಂಗಾತೋಯವಿಹಾರಿಣಮ್ ॥ ೨೯ ॥</div>
	<div class="verse">ಶ್ರೂಯತಾಂ ಪ್ರೀತಿಸಂಯುಕ್ತಂ ವಚಃ ಪತ್ರರಥೇಶ್ವರ ।<br />ವರ್ಣೋ ಮನೋಹರಃ ಸೌಮ್ಯ ಚಂದ್ರಮಂಡಲಸನ್ನಿಭಃ ॥ ೩೦ ॥</div>
	<div class="verse">ಭವಿಷ್ಯತಿ ತಪೋದಗ್ರಃಶುದ್ಧಫೇನಸಮಪ್ರಭಃ ।<br />ಮಚ್ಛರೀರಂ ಸಮಾಸಾದ್ಯ ಕಾಂತೋ ನಿತ್ಯಂಭವಿಷ್ಯಸಿ ॥ ೩೧ ॥</div>
	<div class="verse">ಪ್ರಾಪ್ಸ್ಯಸೇ ಚಾತುಲಾಂ ಪ್ರೀತಿಮೇತನ್ಮೇಪ್ರೀತಿಲಕ್ಷಣಮ್ ।<br />ಹಂಸಾನಾಂ ಹಿ ಪುರಾ ರಾಮ ನೀಲವರ್ಣಃ ಸಪಾಂಡರಃ ॥ ೩೨ ॥</div>
	<div class="verse">ಪಕ್ಷಾ ನೀಲಾಗ್ರಸಂವೀತಾಃ ಕ್ರೋಡಾಃ ಶಷ್ಪಾಗ್ರನಿರ್ಮಲಾಃ ।<br />ಅಥಾಬ್ರವೀದ್ವೈಶ್ರವಣಃ ಕೃಕಲಾಸಂ ಗಿರೌಸ್ಥಿತಮ್ ॥ ೩೩ ॥</div>
	<div class="verse">ಹೈರಣ್ಯಂ ಸಂಪ್ರಯಚ್ಛಾಮಿ ವರ್ಣಂಪ್ರೀತಸ್ತವಾಪ್ಯಹಮ್ ।<br />ಸದ್ರವ್ಯಂ ಚ ಶಿರೋ ನಿತ್ಯಂ ಭವಿಷ್ಯತಿತವಾಕ್ಷಯಮ್ ॥ ೩೪ ॥</div>
	<div class="verse">ಏಷ ಕಾಂಚನೋ ವರ್ಣೋ ಮತ್ಪ್ರೀತಾ ತೇಭವಿಷ್ಯತಿ ।<br />ಏವಂ ದತ್ತ್ವಾ ವರಾಂಸ್ತೇಭ್ಯಸ್ತಸ್ಮಿನ್​ಯಜ್ಞೋತ್ಸವೇ ಸುರಾಃ ॥ ೩೫ ॥</div>
	<p>ನಿವೃತ್ತಾಃ ಸಹ ರಾಜ್ಞಾ ತೇ ಪುನಃ ಸ್ವಭವನಂ ಗತಾಃ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾದಶಃ ಸರ್ಗಃ</div>
	
	
	<div class="sname"><b>ಏಕೋನವಿಂಶಃ  ಸರ್ಗಃ - ಅನರಣ್ಯಶಾಪಃ</b> ೩೩ ಶ್ಲೋಕಗಳು</div>
	<div class="verse">ಅಥ ಜಿತ್ವಾ ಮರುತ್ತಂ ಸ ಪ್ರಯಯೌರಾಕ್ಷಸಾಧಿಪಃ ।<br />ನಗರಾಣಿ ನರೇಂದ್ರಾಣಾಂ ಯುದ್ಧಕಾಂಕ್ಷೀದಶಾನನಃ ॥ ೧ ॥</div>
	<div class="verse">ಸಮಾಸಾದ್ಯ ತು ರಾಜೇಂದ್ರಾನ್​ಮಹೇಂದ್ರವರುಣೋಪಮಾನ್​ ।<br />ಅಬ್ರವೀದ್ರಾಕ್ಷಸೇಂದ್ರಸ್ತು ಯುದ್ಧಂಮೇ ದೀಯತಾಮಿತಿ ॥ ೨ ॥</div>
	<div class="verse">ನಿರ್ಜಿತಾಃ ಸ್ಮೇತಿ ವಾ ಬ್ರೂತ ಏಷ ಮೇ ಹಿ ಸುನಿಶ್ಚಯಃ ।<br />ಅನ್ಯಥಾ ಕುರ್ವತಾಮೇವಂ ಮೋಕ್ಷೋ ನೈವೋಪಪದ್ಯತೇ ॥ ೩ ॥</div>
	<div class="verse">ತತಸ್ತ್ವಭೀರವಃ ಪ್ರಾಜ್ಞಾಃ ಪಾರ್ಥಿನಾಧರ್ಮನಿಶ್ಚಯಾಃ ।<br />ಮಂತ್ರಯಿತ್ವಾ ತತೋಽನ್ಯೋನ್ಯಂ ರಾಜಾನಃ ಸುಮಹಾಬಲಾಃ ॥ ೪ ॥</div>
	<div class="verse">ನಿರ್ಜಿತಾಃ ಸ್ಮೇತ್ಯಭಾಷಂ ಜ್ಞಾತ್ವಾ ವರಬಲಂರಿಪೋಃ ।<br />ದುಷ್ಯಂತಃ ಸುರಥೋ ಗಾಧಿರ್ಗಯೋರಾಜಾ ಪುರೂರವಾಃ ॥ ೫ ॥</div>
	<div class="verse">ಏತೇ ಸರ್ವೇಽಬ್ರುವಂಸ್ತಾತ ನಿರ್ಜಿತಾಃ ಸ್ಮೇತಿ ಪಾರ್ಥಿವಾಃ ।ಅಥಾಯೋಧ್ಯಾಂ ಸಮಾಸಾದ್ಯ ರಾವಣೋರಾಕ್ಷಸಾಧಿಪಃ ॥ ೬ </span></div>
	<div class="verse">ಸುಗುಪ್ತಾಮನರಣ್ಯೇನಶಕ್ರೇಣೇವಾಮರಾವತೀಮ್ ।<br />ಸ ತಂ ಪುರುಷಶಾರ್ದೂಲಂಪುರಂದರಸಮಂ ಬಲೇ ॥ ೭ ॥</div>
	<div class="verse">ಪ್ರಾಹ ರಾಜಾನಮಾಸಾದ್ಯ ಯುದ್ಧಂ ದೇಹೀತಿರಾವಣಃ ।<br />ನಿರ್ಜಿತೋಽಸ್ಮೀತಿ ವಾ ಬ್ರೂಹಿ ತ್ವಮೇವಂ ಮಮಶಾಸನಮ್ ॥ ೮ ॥</div>
	<div class="verse">ಅಯೋಧ್ಯಾಧಿಪತಿಸ್ತಸ್ಯ ಶ್ರುತ್ವಾಪಾಪಾತ್ಮನೋ ವಚಃ ।<br />ಅನರಣ್ಯಸ್ತು ಸಂಕ್ರುದ್ಧೋರಾಕ್ಷಸೇಂದ್ರಮಥಾಬ್ರವೀತ್​ ॥ ೯ ॥</div>
	<div class="verse">ದೀಯತೇ ದ್ವಂದ್ವಯುದ್ಧಂ ತೇ ರಾಕ್ಷಸಾಧಿಪತೇ ಮಯಾ ।<br />ಸಂತಿಷ್ಠ ಕ್ಷಿಪ್ರಮಾಯತ್ತೋ ಭವಚೈವಂ ಭವಾಮ್ಯಹಮ್ ॥ ೧೦ ॥</div>
	<div class="verse">ಅಥ ಪೂರ್ವಂ ಶ್ರುತಾರ್ಧೇನ ನಿರ್ಜಿತಂಸುಮಹದ್ಬಲಮ್ ।<br />ನಿಷ್ಕ್ರಾಮತ್ತನ್ನರೇಂದ್ರಸ್ಯ ಬಲಂರಕ್ಷೋವಧೋದ್ಯತಮ್ ॥ ೧೧ ॥</div>
	<div class="verse">ನಾಗಾನಾಂ ದಶಸಾಹಸ್ರಂ ವಾಜಿನಾಂ ನಿಯುತಂತಥಾ ।<br />ರಥಾನಾಂ ಬಹುಸಾಹಸ್ರಂ ಪತ್ತೀನಾಂ ಚನರೋತ್ತಮ ॥ ೧೨ ॥</div>
	<div class="verse">ಮಹೀಂ ಸಂಛಾದ್ಯ ನಿಷ್ಕ್ರಾಂತಂ ಸಪದಾತಿರಥಂರಣೇ ।<br /> ತತಃ ಪ್ರವೃತ್ತಂ ಸುಮಹದ್ಯುದ್ಧಂಯುದ್ಧವಿಶಾರದ ॥ ೧೩ ॥</div>
	<div class="verse">ಅನರಣ್ಯಸ್ಯ ನೃಪತೇ ರಾಕ್ಷಸೇಂದ್ರಸ್ಯ ಚಾದ್ಭುತಮ್ ।<br />ತದ್ರವಾಣಬಲಂ ಪ್ರಾಪ್ಯ ಬಲಂ ತಸ್ಯ ಮಹೀಪತೇಃ ॥ ೧೪ ॥</div>
	<div class="verse">ಪ್ರಾಣಶ್ಯತ ತದಾ ಸರ್ವಂ ಹವ್ಯಂಹುತಮಿವಾನಲೇ ।<br />ಯುದ್ಧ್ವಾ ಚ ಸುಚಿರಂ ಕಾಲಂ ಕೃತ್ವಾವಿಕ್ರಮಮುತ್ತಮಮ್ ॥ ೧೫ ॥</div>
	<div class="verse">ಪ್ರಜ್ವಲಂತಂ ಸಮಾಸಾದ್ಯ ಕ್ಷಿಪ್ರಮೇವಾವಶೇಷಿತಮ್ ।<br />ಪ್ರಾವಿಶತ್​ ಸಂಕುಲಂ ತತ್ರ ಶಲಭಾ ಇವಪಾವಕಮ್ ॥ ೧೬ ॥</div>
	<div class="verse">ನಶ್ಯತಿ ಸ್ಮ ಬಲಂ ತತ್ರ ಹವ್ಯಂಹುತಮಿವಾನಲೇ ।<br />ಸೋಽಪಶ್ಯತ್ತನ್ನರೇಂದ್ರಸ್ತು ನಶ್ಯಮಾನಂ ಮಹಾಬಲಮ್ ॥ ೧೭ ॥</div>
	<div class="verse">ಮಹಾರ್ಣವಂ ಸಮಾಸಾದ್ಯ ವನಾಪಗಶತಂಯಥಾ ।<br />ತತಃ ಶಕ್ರಧನುಃ ಪ್ರಖ್ಯಂ ಧನಿರ್ವಿಸ್ಫಾರಯನ್​ ಸ್ವಯಮ್ ॥ ೧೮ ॥</div>
	<div class="verse"><span>ಆಸಸಾದ ನರೇಂದ್ರಸ್ತ್ವಂ ರಾವಣಂಕ್ರೋಧಮೂರ್ಛಿತಃ ।<br />ಅನರಣ್ಯೇನ ತೇಽಮಾತ್ಯಾ ಮಾರೀಚಶುಕಸಾರಣಾಃ ॥ </span>೧೯</div>
	<div class="verse">ಪ್ರಹಸ್ತಸಹಿತಾ ಭಗ್ನಾ ವ್ಯದ್ರವಂತಮೃಗಾ ಇವ ।<br /> ತತೋ ಬಾಣಶತಾನ್ಯಷ್ಟೌ ಪಾತಯಾಮಾಸಮೂರ್ಧನಿ ॥ ೨೦ ॥</div>
	<div class="verse">ತಸ್ಯ ರಾಕ್ಷಸರಾಜಸ್ಯ ಇಕ್ಷ್ವಾಕುಕುಲನಂದನಃ ।<br />ತಸ್ಯ ಬಾಣಾಃ ಪತಂತಸ್ತೇ ಚಕ್ರಿರೇ ನಕ್ಷತಿಂ ಕ್ವಚಿತ್​ ॥ ೨೧ ॥</div>
	<div class="verse">ವಾರಿಧಾರಾ ಇವಾಭ್ರೇಭ್ಯಃ ಪತಂತ್ಯೋಗಿರಿಮೂರ್ಧನಿ ।<br />ತತೋ ರಾಕ್ಷಸರಾಜೇನ ಕ್ರುದ್ಧೇನನೃಪತಿಸ್ತದಾ ॥ ೨೨ ॥</div>
	<div class="verse">ತಲೇನಾಭಿಹತೋ ಮೂರ್ಧ್ನಿ ಸರಥಾನ್ನಿಪಪಾತ ಹ ।<br />ಸ ರಾಜಾ ಪತಿತೋ ಭೂಮೌ ವಿಹ್ವಲಾಂಗಃ ಪ್ರವೇಪಿತಃ ॥ ೨೩ ॥</div>
	<div class="verse">ವಜ್ರದಗ್ನ ಇವಾರಣ್ಯೇ ಸಾಲೋ ನಿಪತಿತೋಯಥಾ ।<br />ತಂ ಪ್ರಹಸ್ಯಾಬ್ರವೀದ್ರಕ್ಷ ಇಕ್ಷ್ವಾಕುಂಪೃಥಿವೀಪತಿಮ್ ॥ ೨೪ ॥</div>
	<div class="verse">ಕಿಮಿದಾನೀಂ ಫಲಂ ಪ್ರಾಪ್ತಂ ತ್ವಯಾ ಮಾಂಪ್ರತಿಯುಧ್ಯತಾ ।<br />ತ್ರೈಲೋಕ್ಯೇ ನಾಸ್ತಿಯೋ ದ್ವಂದ್ವಂ ಮಮ ದದ್ಯಾನ್ನರಾಧಿಪ ॥ ೨೫ ॥</div>
	<div class="verse">ಶಂಕೇ ಪ್ರಸಕ್ತೋ ಭೋಗೇಷು ನಶೃಣೋಪಿ ಬಲಂ ಮಮ ।<br />ತಸ್ಯೈವಂ ಬ್ರುವತೋ ರಾಜಾಮಂದಾಸುರ್ವಾಕ್ಯಮಬ್ರವೀತ್​ ॥ ೨೬ ॥</div>
	<div class="verse">ಕಿಂ ಶಕ್ಯಮಿಹ ಕರ್ತುಂ ವೈ ಕಾಲೋ ಹಿದುರತಿಕ್ರಮಃ ।<br />ನ ಹ್ಯಹಂ ನಿರ್ಜಿತೋ ರಕ್ಷಸ್ತ್ವಯಾಚಾತ್ಮಪ್ರಶಂಸಿನಾ ॥ ೨೭ ॥</div>
	<div class="verse">ಕಾಲೇನೈವ ವಿಪನ್ನೋಽಹಂ ಹೇತುಭೂತಸ್ತು ಮೇ ಭವಾನ್​ ।<br />ಕಿಂ ತ್ವಿದಾನೀಂ ಮಯಾ ಶಕ್ಯಂ ಕರ್ತುಂಪ್ರಾಣಪರಿಕ್ಷಯೇ ॥ ೨೮ ॥</div>
	<div class="verse">ನ ಹ್ಯಹಂ ವಿಮುಖೋ ರಕ್ಷೋಯುಧ್ಯಮಾನಸ್ತ್ವಯಾ ಹತಃ ।<br />ಇಕ್ಷ್ವಾಕುಪರಿಭಾವಿತ್ವಾದ್ವಚೋ ವಕ್ಷ್ಯಾಮಿರಾಕ್ಷಸ ॥ ೨೯ ॥</div>
	<div class="verse">ಯದಿ ದತ್ತಂ ಯದಿ ಹುತಂ ಯದಿ ಮೇ ಸುಕೃತಂ ತಪಃ ।<br />ಯದಿ ಗುಪ್ತಾಃ ಪ್ರಜಾಃ ಸಮ್ಯಕ್​ ತದಾಸತ್ಯಂ ವಚೋಽಸ್ತು ಮೇ ॥ ೩೦ ॥</div>
	<div class="verse">ಉತ್ಪತ್ಸ್ಯತೇ ಕುಲೇ ಹ್ಯಸ್ಮಿನ್ನಿಕ್ಷ್ವಾಕೂಣಾಂ ಮಹಾತ್ಮನಾಮ್ ।<br />ರಾಮೋ ದಾಶರಥಿರ್ನಾಮ ಯಸ್ತೇ ಪ್ರಾಣಾನ್​ಹರಿಷ್ಯತಿ ॥ ೩೧ ॥</div>
	<div class="verse">ತತೋ ಜಲಧರೋದಗ್ರಸ್ತಾಡಿತೋದೇವದುಂದುಭಿಃ ।<br />ತಸ್ಮಿನ್ನುದಾಹೃತೇ ಶಾಪೇ ಪುಷ್ಪವೃಷ್ಟಿಶ್ಚಖಾಚ್ಚ್ಯುತಾ ॥ ೩೨ ॥</div>
	<div class="verse">ತತಃ ಸ ರಾಜಾ ರಾಜೇಂದ್ರ ಗತಃ ಸ್ಥಾನಂತ್ರಿವಿಷ್ಟಪಮ್ ।<br />ಸ್ವರ್ಗತೇ ಚ ನೃಪೇ ತಸ್ಮಿನ್​ ರಾಕ್ಷಸಃ ಸೋಽಪಸರ್ಪತ ॥ ೩೩ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನವಿಂಶಃ ಸರ್ಗಃ</div>
	
	
	<div class="sname"><b>ವಿಂಶಃ  ಸರ್ಗಃ - ರಾವಣಸಂಧುಕ್ಷಣಮ್ </b> ೩೩ ಶ್ಲೋಕಗಳು</div>
	<div class="verse">ತತೋ ವಿತ್ರಾಸಯಮ್ ಮರ್ತಾ್ಯನ್​ಪೃಥಿವ್ಯಾಂ ರಾಕ್ಷಸಾಧಿಪಃ ।<br />ಆಸಸಾದ ಘನೇ ತಸ್ಮಿನ್ನಾರದಂ ಮುನಿಪುಂಗವಮ್ ॥ ೧ ॥</div>
	<div class="verse">ತಸ್ಯಾಭಿವಾದನಂ ಕೃತ್ವಾ ದಶಗ್ರೀವೋ ನಿಶಾಚರಃ ।<br />ಅಬ್ರವೀತ್​ ಕುಶಲಂ ಪೃಷ್ಟ್ವಾಹೇತುಮಾಗಮನಸ್ಯ ಚ ॥ ೨ ॥</div>
	<div class="verse">ನಾರದಸ್ತು ಮಹಾತೇಜಾದೇವರ್ಷಿರಮಿತಪ್ರಭಃ ।<br />ಅಬ್ರವೀನ್ಮೇಘಪೃಷ್ಠಸ್ಥೋ ರಾವಣಂಪುಷ್ಪಕೇ ಸ್ಥಿತಮ್ ॥ ೩ ॥</div>
	<div class="verse">ರಾಕ್ಷಸಾಧಿಪತೇ ಸೌಮ್ಯ ತಿಷ್ಠ ವಿಶ್ರವಸಃ ಸುತ ।<br />ಪ್ರೀತೋಽಸ್ಮ್ಯಭಿಜನೋಪೇತವಿಕ್ರಮೈರೂರ್ಜಿತೈಸ್ತವ ॥ ೪ ॥</div>
	<div class="verse">ವಿಷ್ಣುನಾ ದೈತ್ಯಘಾತೈಶ್ಚಗಂಧರ್ವೋರಗಧರ್ಷಣೈಃ ।<br />ತ್ವಯಾ ಸಮಂ ವಿಮರ್ದೈಶ್ಚ ಭೃಶಂ ಹಿಪರಿತೋಷಿತಃ ॥ ೫ ॥</div>
	<div class="verse">ಕಿಂಚಿದ್ವಕ್ಷ್ಯಾಮಿ ತಾವತ್ತೇ ಶ್ರೋತವ್ಯಂಶ್ರೋಷ್ಯಸೇ ಯದಿ ।<br />ತನ್ಮೇ ನಿಗದತಸ್ತಾತ ಸಮಾಧಿಂ ಶ್ರವಣೇಕುರು ॥ ೬ ॥</div>
	<div class="verse">ಕಿಮಯಂ ವಧ್ಯತೇ ತಾತತ್ವಯಾಽವಧ್ಯೇನ ದೈವತೈಃ ।<br />ಹತ ಏವ ಹ್ಯಯಂ ಲೋಕೋ ಯದಾ ಮೃತ್ಯುವಶಂ ಗತಃ ॥ ೭ ॥</div>
	<div class="verse">ದೇವದಾನವದೈತ್ಯಾನಾಂ ಯಕ್ಷಗಂಧರ್ವರಕ್ಷಸಾಮ್ ।<br />ಅವಧ್ಯೇನ ತ್ವಯಾ ಲೋಕಃ ಕ್ಲೇಷ್ಟುಂಯುಕ್ತೋ ನ ಮಾನುಷಃ ॥ ೮ ॥</div>
	<div class="verse">ನಿತ್ಯಂ ಶ್ರೇಯಸಿ ಸಂಮೂಢಂ ಮಹದ್ಭಿರ್ವ್ಯಸನನೈರ್ವೃತಮ್ ।<br />ಹನ್ಯಾತ್​ ಕಸ್ತಾದೃಶಂ ಲೋಕಂ ಜರಾವ್ಯಾಧಿಶತೈರ್ಯುತಮ್ ॥ ೯ ॥</div>
	<div class="verse">ತೈಸ್ತೈರನಿಷ್ಟೋಪಗಮೈರಜಸ್ರಂಯತ್ರ ಕುತ್ರ ಕಃ ।<br />ಮತಿಮಾನ್​ ಮಾನುಷೇ ಲೋಕೇಯುದ್ಧೇನ ಪ್ರಣಯೀ ಭವೇತ್​ ॥ ೧೦ ॥</div>
	<div class="verse">ಕ್ಷೀಯಮಾಣಂ ದೈವಹತಂ ಕ್ಷುತ್ಪಿಪಾಸಾಜರಾದಿಭಿಃ ।<br />ವಿಷಾದಶೋಕಸಂಮೂಢಃ ಲೋಕಂ ತ್ವಂಕ್ಷಪಯಸ್ವ ಮಾ ॥ ೧೧ ॥</div>
	<div class="verse">ಪಶ್ಯ ತಾವನ್ಮಹಾಬಾಹೋ ರಾಕ್ಷಸೇಶ್ವರಮಾನುಷಮ್ ।<br />ಮೂಢಮೇವಂ ವಿಚಿತ್ರಾರ್ಥಂ ಯಸ್ಯ ನಜ್ಞಾಯತೇ ಗತಿಃ ॥ ೧೨ ॥</div>
	<div class="verse">ಕ್ವಚಿದ್ವಾದಿತ್ರನೃತ್ಯಾದಿ ಸೇವ್ಯತೇ ಮುದಿತೈರ್ಜನೈಃ ।<br />ರುದ್ಯತೇಚಾಪರೈರಾರ್ತೈರ್ಧಾರಾಶ್ರುನಯನಾನನೈಃ ॥ ೧೩ ॥</div>
	<div class="verse">ಮಾತಾಪಿತೃಸುತಸ್ನೇಹೈರ್ಭಾರ್ಯಾಬಂಧುಮನೋರಮೈಃ ।<br />ಮೋಹಿತೋಽಯಂ ಜನೋ ಧ್ವಸ್ತಃ ಕ್ಲೇಶಂ ಸ್ವಂ ನಾವಬುಧ್ಯತೇ ॥ ೧೪ ॥</div>
	<div class="verse">ಅಲಮೇನಂ ಪರಿಕ್ಲಿಶ್ಯ ಲೋಕಂಮೋಹನಿರಾಕೃತಮ್ ।<br />ಜಿತ ಏವ ತ್ವಯಾ ಸೌಮ್ಯ ಮರ್ತ್ಯಲೋಕೋನ ಸಂಶಯಃ ॥ ೧೫ ॥</div>
	<div class="verse">ಅವಶ್ಯಮೇಭಿಃ ಸರ್ವೈಶ್ಚ ಗಂತವ್ಯಂಯಮಸಾದನಮ್ ।<br />ತನ್ನಿಗೃಹ್ಣೀಷ್ವ ಪೌಲಸ್ತ್ಯ ಯಮಂಪರಪುರಂಜಯ ॥ ೧೬ ॥</div>
	<div class="verse">ತಸ್ಮಿನ್​ ಜಿತೇ ಜಿತಂ ಸರ್ವಂ ಭವತ್ಯೇವ ನಸಂಶಯಃ ।<br />ಏವಮುಕ್ತಸ್ತು ಲಂಕೇಶೋದೀಪ್ಯಮಾನಂ ಸ್ವತೇಜಸಾ ॥ ೧೭ ॥</div>
	<div class="verse">ಅಬ್ರವೀನ್ನಾರದಂ ತತ್ರಸಂಪ್ರಹಸ್ಯಾಭಿವಾದ್ಯ ಚ ।<br />ಮಹರ್ಷೇ ದೇವಗಂಧರ್ವವಿಹಾರಸಮರಪ್ರಿಯ ॥ ೧೮ ॥</div>
	<div class="verse">ಅಹಂ ಸಮುದ್ಯತೋ ಗಂತುಂ ವಿಜಯಾರ್ಥಂರಸಾತಲಮ್ ।<br />ತತೋ ಲೋಕತ್ರಯಂ ಜಿತ್ವಾ ಸ್ಥಾಪ್ಯ ನಾಗಾನ್​ ಸುರಾನ್​ ವಶೇ ॥ ೧೯ ॥</div>
	<div class="verse">ಸಮುದ್ರಮಮೃತಾರ್ಥಂ ಚ ಮಥಿಷ್ಯಾಮಿರಸಾಲಯಮ್ ।<br />ಅಥಾಬ್ರವೀದ್ದಶಗ್ರೀವಂ ನಾರದೋಭಗವಾನೃಷಿಃ ॥ ೨೦ ॥</div>
	<div class="verse">ಕ್ವ ಖಲ್ವಿದಾನೀಂ ಮಾರ್ಗೇಣ ತ್ವಯಾ ಹ್ಯನ್ಯೇನ ಗಮ್ಯತೇ ।<br />ಅಯಂ ಖಲು ಸುದುರ್ಗಮ್ಯಃ ಪ್ರೇತರಾಜಪುರಂ ಪ್ರತಿ ॥೨೧</div>
	<div class="verse">ಮಾರ್ಗೋ ಗಚ್ಛತಿ ದುರ್ಧರ್ಷೋಯಮಸ್ಯಾಮಿತ್ರಕರ್ಶನ ।<br />ಸ ತು ಶಾರದಮೇಘಾಭಂ ಹಾಸಂಮುಕ್ತ್ವಾ ದಶಾನನಃ ॥ ೨೨ ॥</div>
	<div class="verse">ಉವಾಚ ಕೃತಮಿತ್ಯೇವ ವಚನಂ ಚೇದಮಬ್ರವೀತ್​ ।<br />ತಸ್ಮಾದೇವಮಹಂ ಬ್ರಹ್ಮನ್​ವೈವಸ್ವತವಧೋದ್ಯತಃ ॥ ೨೩ ॥</div>
	<div class="verse">ಗಚ್ಛಾಮಿ ದಕ್ಷಿಣಾಮಾಶಾಂ ಯತ್ರಸೂರ್ಯಾತ್ಮಜೋ ನೃಪಃ ।<br />ಮಯಾ ಹಿ ಭಗವಾನ್​ ಕ್ರೋಧಾತ್​ ಪ್ರತಿಜ್ಞಾತಂ ರಣಾರ್ಥಿನಾ ॥ ೨೪ ॥</div>
	<div class="verse">ಅವಜೇಷ್ಯಾಮಿ ಚತುರೋ ಲೋಕಪಾಲಾನಿತಿಪ್ರಭೋ ।<br />ತದಿಹ ಪ್ರಸ್ಥಿತೋಽಹಂ ವೈ ಪ್ರೇತರಾಜಪುರಂ ಪ್ರತಿ ॥ ೨೫ ॥</div>
	<div class="verse">ಪ್ರಾಣಿಸಂಕ್ಲೇಶಕರ್ತಾರಂಯೋಜಯಿಷ್ಯಾಮಿ ಮೃತ್ಯುನಾ ।<br />ಏವಮುಕ್ತ್ವಾ ದಶಗ್ರೀವೋ ಮುನಿಂತಮಭಿವಾದ್ಯ ಚ ॥ ೨೬ ॥</div>
	<div class="verse">ಪ್ರಯಯೌ ದಕ್ಷಿಣಾಮಾಶಾಂ ಪ್ರಹೃಷ್ಟಃಸಹ ಮಂತ್ರಿಭಿಃ ।<br />ನಾರದಸ್ತು ಮಹಾತೇಜಾ ಮುಹೂರ್ತಂ ಧ್ಯಾನಮಾಸ್ಥಿತಃ ॥ ೨೭ ॥</div>
	<div class="verse">ಚಿಂತಯಾಮಾಸ ವಿಪ್ರೇಂದ್ರೋ ವಿಧೂಮಇವ ಪಾವಕಃ ।<br />ಯೇನ ಲೋಕಾಸ್ತ್ರಯಃ ಸೇಂದ್ರಾಃ ಕ್ಲಿಶ್ಯಂತೇ ಸಚರಾಚರಾಃ ॥ ೨೮ ॥</div>
	<div class="verse">ಕ್ಷೀಣೇ ಚಾಯುಷಿ ಧರ್ಮೇಣ ಸ ಕಾಲೋಜೇಷ್ಯತೇ ಕಥಮ್ ।<br />ಸ್ವದತ್ತಕೃತಸಾಕ್ಷೀ ಯೋ ದ್ವಿತೀಯ ಇವಪಾವಕಃ ॥ ೨೯ ॥</div>
	<div class="verse">ಲಬ್ಧ ಸಂಜ್ಞಾ ವಿಚೇಷ್ಟಂತೇ ಲೋಕಾ ಯಸ್ಯ ಮಹಾತ್ಮನಃ ।<br />ಯಸ್ಯ ನಿತ್ಯಂ ತ್ರಯೋ ಲೋಕಾವಿದ್ರವಂತಿ ಭಯಾರ್ದಿತಾಃ ॥ ೩೦ ॥</div>
	<div class="verse">ತಂ ಕಥಂ ರಾಕ್ಷಸೇಂದ್ರೋಽಸೌಸ್ವಯಮೇವ ಗಮಿಷ್ಯತಿ ।<br />ಯೋ ವಿಧಾತಾ ಚ ಧಾತಾ ಚ ಸುಕೃತಂದುಷ್ಕೃತಂ ತಥಾ ॥ ೩೧ ॥</div>
	<div class="verse">ತ್ರೈಲೋಕ್ಯಂ ವಿಜಿತಂ ಯೇನ ತಂ ಕಥಂ ವಿಜಯಿಷ್ಯತೇ ।<br />ಅಪರಂ ಕಿಂತು ಕೃತ್ವೈವ ವಿಧಾನಂಸಂವಿಧಾಸ್ಯತಿ ॥ ೩೨ ॥</div>
	<div class="verse">ಕೌತೂಹಲಸಮುತ್ಪನ್ನೋ ಯಾಸ್ಯಾಮಿಯಮಸಾದನಮ್ ।<br />ವಿಮರ್ದಂ ದ್ರಷ್ಟುಮನಯೋರ್ಯಮರಾಕ್ಷಸಯೋಃ ಸ್ವಯಮ್ ॥ ೩೩ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ವಿಂಶಃ ಸರ್ಗಃ</div>
	
	
	<div class="sname"><b>ಏಕವಿಂಶಃ  ಸರ್ಗಃ - ಯಮರಾವಣಯುದ್ಧಮ್</b> ೪೬ ಶ್ಲೋಕಗಳು</div>
	<div class="verse">ಏವಂ ಸಂಚಿತ್ಯ ವಿಪ್ರೇಂದ್ರೋ ಜಗಾಮಲಘುವಿಕ್ರಮಃ ।<br /> ಆಖ್ಯಾತುಂ ತದ್ಯಥಾವೃತ್ತಂ ಯಮಸ್ಯ ಸದನಂ ಪ್ರತಿ ॥ ೧ ॥</div>
	<div class="verse">ಅಪಶ್ಯತ್​ ಸ ಯಮಂ ತತ್ರದೇವಮಗ್ನಿಪುರಸ್ಕೃತಮ್ ।<br />ವಿಧಾನಮುಪತಿಷ್ಠಂತಂ ಪ್ರಾಣಿನೋಯಸ್ಯ ಯಾದೃಶಮ್ ॥ ೨ ॥</div>
	<div class="verse">ಸ ತು ದೃಷ್ಟ್ವಾ ಯಮಃ ಪ್ರಾಪ್ತಂಮಹರ್ಷಿಂ ತತ್ರ ನಾರದಮ್ ।<br />ಅಬ್ರವೀತ್​ ಸುಖಮಾಸೀನನರ್ಧಮಾವೇದ್ಯಧರ್ಮತಃ ॥ ೩ ॥</div>
	<div class="verse">ಕಚ್ಚಿತ್​ ಕ್ಷೇಮಂ ನು ದೇವರ್ಷೇಕಚ್ಚಿದ್ಧರ್ಮೋ ನ ನಶ್ಯತಿ ।<br />ಕಿಮಾಗಮನಕೃತ್ಯಂ ತೇದೇವಗಂಧರ್ವಸೇವಿತ ॥ ೪ ॥</div>
	<div class="verse">ಅಬ್ರವೀತ್ತು ತದಾ ವಾಕ್ಯಂ ನಾರದೋಭಗವಾನೃಷಿಃ ।<br />ಶ್ರೂಯತಾಮಭಿಧಾಸ್ಯಾಮಿ ವಿಧಾನಂ ಚವಿಧೀಯತಾಮ್ ॥ ೫ ॥</div>
	<div class="verse">ಏಷ ನಾಮ್ನಾ ದಶಗ್ರೀವಃ ಪಿತೃರಾಜ ನಿಶಾಚರಃ ।<br />ಉಪಯಾತಿ ವಶಂ ನೇತುಂ ವಿಕ್ರಮೈಸ್ತ್ವಾಂ ಸುದುರ್ಜಯಮ್ ॥</div>
	<div class="verse">ಏತೇನ ಕಾರಣೇನಾಹಂ ತ್ವರಿತೋ ಹ್ಯಾಗತಃಪ್ರಭೋ ।<br />ದಂಡಪ್ರಹರಣಸ್ಯಾದ್ಯ ತವ ಕಿಂನುಭವಿಷ್ಯತಿ ॥ ೭ ॥</div>
	<div class="verse">ಏತಸ್ಮಿನ್ನಂತರೇದೂರಾದಂಶುಮಂತಮಿವೋದಿತಮ್ ।<br />ದದರ್ಶ ದೀಪ್ತಮಾಯಾಂತಂ ವಿಮಾನಂ ತಸ್ಯ ರಕ್ಷಸಃ ॥ ೮ ॥</div>
	<div class="verse">ತಂ ದೇಶಂ ಪ್ರಭಯಾ ತಸ್ಯ ಪುಷ್ಪಕಸ್ಯ ಮಹಾಬಲಃ ।<br />ಕೃತ್ವಾ ವಿತಿಮಿರಂ ಸರ್ವಂ ಸಮೀಪಂಸೋಽಭ್ಯವರ್ತತ ॥ ೯ ॥</div>
	<div class="verse">ಸೋಽಪಶ್ಯತ್​ ಸುಮಹಾಬಾಹುರ್ದಶಗ್ರೀವಸ್ತತಸ್ತತಃ ।<br />ಪ್ರಾಣಿನಃ ಸುಕೃತಂ ಕರ್ಮ ಭುಂಜಾನಾಂಶ್ಚೈವ ದುಷ್ಕೃತಮ್ ॥ ೧೦ ॥</div>
	<div class="verse">ಅಪಶ್ಯತ್​ ಸೈನಿಕಾಂಶ್ಚಾಸ್ಯ ಯಮಸ್ಯಾನುಚರೈಃ ಸಹ ।<br />ಯಮಸ್ಯ ಪುರುಷೈರುಗ್ರೈರ್ಘೋರರೂಪೈರ್ಭಯಾನಕೈಃ ॥ ೧೧ ॥</div>
	<div class="verse">ದದರ್ಶ ವಧ್ಯಮಾನಾಂಶ್ಚ ಕ್ಲಿಶ್ಯಮಾನಾಂಶ್ಚ ದೇಹಿನಃ ।<br />ಕ್ರೋಶತಶ್ಚ ಮಹಾನಾದಂ ತೀವ್ರನಿಷ್ಪನತತ್ಪರಾನ್​ ॥ ೧೨ ॥</div>
	<div class="verse">ಕೃಮಿಭಿರ್ಭಕ್ಷಮಾಣಾಂಶ್ಚ ಸಾರಮೇಯೈಶ್ಚ ದಾರುಣೈಃ ।<br />ಶ್ರೋತ್ರಾಯಾಸಕರಾ ವಾಚೋವದತಶ್ಚ ಭಯಾವಹಾಃ ॥ ೧೩ ॥</div>
	<div class="verse">ಸಂತಾರ್ಯಮಾಣಾನ್​ ವೈತರಣೀಂ ಬಹುಶಃ ಶೋಣಿತೋದಕಾಮ್ ।<br />ವಾಲುಕಾಸು ಚ ತಪ್ತಾಸು ತಪ್ಯಮಾನಾನ್​ಮುಹುರ್ಮುಹುಃ ॥ ೧೪ ॥</div>
	<div class="verse">ಅಸಿಪತ್ರವನೇ ಚೈವ ಭಿದ್ಯಮಾನಾನಧಾರ್ಮಿಕಾನ್​ ।<br />ರೌರವೇ ಕ್ಷಾರನದ್ಯಾಂ ಚ ಕ್ಷುಧಾರಾಸುಚೈವ ಹಿ ॥ ೧೫ ॥</div>
	<div class="verse">ಪಾನೀಯಂ ಯಾಚಮಾನಾಂಶ್ಚ ತೃಷಿತಾನ್​ಕ್ಷುಧಿತಾನಪಿ ।<br />ಶವಭೂತಾನ್​ ಕೃಶಾನ್​ ದೀನಾನ್​ ವಿವರ್ಣಾನ್​ ಮುಕ್ತಮೂರ್ಧಜಾನ್​ ॥ ೧೬ ॥</div>
	<div class="verse">ಮಲಪಂಕಧರಾನ್​ ದೀನಾನ್​ ರೂಕ್ಷಾಂಶ್ಚಪರಿಧಾವತಃ ।<br />ದದರ್ಶ ರಾವಣೋ ಮಾರ್ಗೇಶತಶೋಽಥ ಸಹಸ್ರಶಃ ॥ ೧೭ ॥</div>
	<div class="verse">ಕಾಂಶ್ಚಿಚ್ಚ ಗೃಹಮುಖ್ಯೇಷು ಗೀತವಾದಿತ್ರನಿಃಸ್ವನೈಃ ।<br />ಪ್ರಮೋದಮಾನಾನದ್ರಾಕ್ಷೀದ್ರಾವಣಃಸುಕೃತೈಃ ಸ್ವಕೈಃ ॥ ೧೮ ॥</div>
	<div class="verse">ಗೋರಸಂ ಗೋಪ್ರದಾತಾರೋ ಹ್ಯನ್ನಂಚೈವಾನ್ನದಾಯಿನಃ ।<br />ಗೃಹಾಂಶ್ಚ ಗೃಹದಾತಾರಃ ಸ್ವಕರ್ಮಫಲಮಶ್ನತಃ ॥ ೧೯ ॥</div>
	<div class="verse">ಸುವರ್ಣಮಣಿಮುಕ್ತಾಭಿಃಪ್ರಮದಾಭಿರಲಂಕೃತಾಮ್ ।<br />ಧಾರ್ಮಿಕಾನಪರಾಂಸ್ತತ್ರ ದೀಪ್ಯಮಾನಾನ್​ಸ್ವತೇಜಸಾ ॥ ೨೦ ॥</div>
	<div class="verse">ದದರ್ಶ ಸುಮಹಾಬಾಹೂ ರಾವಣೋರಾಕ್ಷಸಾಧಿಪಃ ।<br />ತತಸ್ತಾನ್​ ಭಿದ್ಯಮಾನಾಂಶ್ಚಕರ್ಮಭಿರ್ದುಷ್ಕೃತೈಃ ಸ್ವಕೈಃ ॥ ೨೧ ॥</div>
	<div class="verse"><span>ರಾವಣೋ ಮೋಚಯಾಮಾಸ ವಿಕ್ರಮೇಣಬಲಾದ್ಬಲೀ ।<br />ಪ್ರಾಣಿನೋ ಮೋಚಿತಾಸ್ತೇನ ದಶಗ್ರೀವೇಣರಕ್ಷಸಾ ॥ ೨೨</span></div>
	<div class="verse">ಸುಖಮಾಪುರ್ಮುಹೂರ್ತಂ ತೇಹ್ಯತರ್ಕಿತಮಚಿಂತಿತಮ್ ।<br />ಪ್ರೇತೇಷು ಮುಚ್ಯಮಾನೇಷುರಾಕ್ಷಸೇನ ಬಲೀಯಸಾ ॥ </span>೨೩</div>
	<div class="verse">ಪ್ರೇತಗೋಪಾಃ ಸುಸಂಕ್ರುದ್ಧಾರಾಕ್ಷಸೇಂದ್ರಮಭಿದ್ರವನ್​ ।<br />ತತೋ ಹಲಹಲಾಶಬ್ದಃ ಸರ್ವದಿಗ್ಧ್ಯ ಸಮುತ್ಥಿತಃ ॥ ೨೪ ॥</div>
	<div class="verse">ಧರ್ಮರಾಜಸ್ಯ ಯೋಧಾನಾಂ ಶೂರಾಣಾಂಸಂಪ್ರಧಾವತಾಮ್ ।<br />ತೇ ಪ್ರಾಸೈಃ ಪರಿಘೈಃ ಶೂಲೈರ್ಮುಸಲೈಃಶಕ್ತಿತೋಮರೈಃ ॥ ೨೫ ॥</div>
	<div class="verse">ಪುಷ್ಪಕಂ ಸಮವರ್ಷಂತ ಶೂರಾಃ ಶತಸಹಸ್ರಶಃ ।<br />ತಸ್ಯಾಸನಾನಿ ಪ್ರಾಸಾದಾನ್​ ವೇದಿಕಾಸ್ತೋರಣಾನಿಚ॥ ೨೬ ॥</div>
	<div class="verse">ಪುಷ್ಪಕಸ್ಯ ಬಭಂಜುಸ್ತೇ ಶೀಘ್ರಂಮಧುಕರಾ ಇವ ।<br />ದೇವನಿಷ್ಠಾನಭೂತಂ ತದ್ವಿಮಾನಂಪುಷ್ಪಕಂ ಮೃಧೇ ॥ ೨೭ ॥</div>
	<div class="verse">ಭಜ್ಯಮಾನಂ ತಥೈವಾಸೀದಕ್ಷಯಂ ಬ್ರಹ್ಮತೇಜಸಾ ।<br />ಅಸಂಖ್ಯಾ ಸಮಹತ್ಯಾಸೀತ್ತಸ್ಯ ಸೇನಾಮಹಾತ್ಮನಃ ॥ ೨೮ ॥</div>
	<div class="verse">ಶೂರಾಣಾಮುಗ್ರಯಾತೄಣಾಂ ಸಹಸ್ರಾಣಿಶತಾನಿ ಚ ।<br />ತತೋ ವೃಕ್ಷೈಶ್ಚ ಶೈಲೈಶ್ಚ ಪ್ರಾಸಾದೀನಾಂ ಶತೈಸ್ತಥಾ ॥ ೨೯ ॥</div>
	<div class="verse">ತತಸ್ತೇ ಸಚಿವಾಸ್ತಸ್ಯ ಯಥಾಕಾಮಂಯಥಾಬಲಮ್ ।<br />ಅಯುಧ್ಯಂತ ಮಹಾವೀರಾಃ ಸ ಚ ರಾಜಾದಶಾನನಃ ॥ ೩೦ ॥</div>
	<div class="verse">ತೇ ತು ಶೋಣಿತದಿಗ್ಧಾಂಗಾಃ ಸರ್ವಶಸ್ತ್ರಸಮಾಹತಾಃ ।<br />ಅಮಾತ್ಯಾ ರಾಕ್ಷಸೇಂದ್ರಸ್ಯ ಚಕ್ರುರಾಯೋಧನಂ ಮಹತ್​ ॥ ೩೧ ॥</div>
	<div class="verse">ಅನ್ಯೋನ್ಯಂ ತೇ ಮಹಾಭಾಗಾ ಜಘ್ನುಃ ಪ್ರಹರಣೈರ್ಭೃಶತ್​ ।<br />ಯಮಸ್ಯ ಚ ಮಹಾಬಾಹೋ ರಾವಣಸ್ಯ ಚಮಂತ್ರಿಣಃ ॥ ೩೨ ॥</div>
	<div class="verse">ಅಮಾತ್ಯಾಂಸ್ತಾಂಸ್ತು ಸಂತ್ಯಜ್ಯ ಯಮಯೋಧಾ ಮಹಾಬಲಾಃ ।<br />ತಮೇವ ಚಾಭ್ಯಧಾವಂತ ಶೂಲವರ್ಷೈರ್ದಶಾನನಮ್ ॥ ೩೩ ॥</div>
	<div class="verse">ತತಃ ಶೋಣಿತದಿಗ್ಧಾಂಗಃ ಪ್ರಹಾರೈರ್ಜರ್ಜರೀಕೃತಃ ।<br />ಫುಲ್ಲಾಶೋಕ ಇವಾಭಾತಿ ಪುಷ್ಪಕೇರಾಕ್ಷಸಾಧಿಪಃ ॥ ೩೪ ॥</div>
	<div class="verse">ಸ ತು ಶೂಲಗದಾಪ್ರಾಸಾನ್​ಶಕ್ತತೋಮರಸಾಯಕಾನ್​ ।<br />ಮುಸಲಾನಿ ಶಿಲಾವೃಕ್ಷಾನ್​ಮುಮೋಚಾಸ್ತ್ರಬಲಾದ್ಬಲೀ ॥ ೩೫ ॥</div>
	<div class="verse">ತರೂಣಾಂ ಚ ಶಿಲಾನಾಂ ಚ ಶಸ್ತ್ರಾಣಾಂಚಾತಿದಾರುಣಮ್ ।<br />ಯಮಸೈನ್ಯೇಷು ತದ್ವರ್ಷಂ ಪಪಾತಧರಣೀತಲೇ ॥ ೩೬ ॥</div>
	<div class="verse">ತಾಂಸ್ತು ಸರ್ವಾನ್​ ವಿನಿರ್ಭಿದ್ಯ ತದಸ್ತ್ರಮಪಹತ್ಯ ಚ ।<br />ಜಘ್ನುಸ್ತೇ ರಾಕ್ಷಸಂ ಘೋರಮೇಕಂಶತಸಹಸ್ರಶಃ ॥ ೩೭ ॥</div>
	<div class="verse">ಪರಿವಾರ್ಯ ಚ ತಂ ಸರ್ವೇ ಶೈಲಂಮೇಘೋತ್ಕರಾ ಇವ ।<br />ಭಿಂಡಿಪಾಲೈಶ್ಚ ಶೂಲೈಶ್ಚ ನಿರುಚ್ಛ್ವಾಸಮಪೋಥಯನ್​ ॥ ೩೮ ॥</div>
	<div class="verse">ವಿಮುಕ್ತಕವಚಃ ಕ್ರುದ್ಧಃ ಸಿಕ್ತಃ ಶೋಣಿತವಿಸ್ರವೈಃ ।<br />ತತಃ ಸ ಪುಷ್ಪಕಂ ತ್ಯಕ್ತ್ವಾಪೃಥಿವ್ಯಾಮವತಿಷ್ಠತ ॥ ೩೯ ॥</div>
	<div class="verse">ತತಃ ಸ ಕಾರ್ಮುಕೀ ಬಾಣೀ ಸಮರೇಚಾಭಿವರ್ತತ ।<br />ಲಬ್ಧಸಂಜ್ಞೋ ಮುಹೂರ್ತೇನಕ್ರದ್ಧಸ್ತಸ್ಥೌ ಯಥಾಂತಕಃ ॥ ೪೦ ॥</div>
	<div class="verse">ತತಃ ಪಾಶುಪತಂ ದಿವ್ಯಮಸ್ತ್ರಂಸಂಧಾಯ ಕಾರ್ಮುಕೇ ।<br />ತಿಷ್ಠ ತಿಷ್ಠೇತಿ ತಾನುಕ್ತ್ವಾ ತಚ್ಚಾಪಂವಿಚಕರ್ಷ ಸಃ ॥ ೪೧ ॥</div>
	<div class="verse">ಆಕರ್ಣಾತ್​ ಸ ವಿಕೃಷ್ಯಾಥಚಾಪಮಿಂದ್ರಾರಿರಾಹವೇ ।<br />ಮುಮೋಚ ತಂ ಶರಂ ಕ್ರದ್ಧಸ್ತ್ರಿಪುರೇಶಂಕರೋ ಯಥಾ ॥ ೪೨ ॥</div>
	<div class="verse">ತಸ್ಯ ರೂಪಂ ಶರಸ್ಯಾಸೀದ್ವಿಧೂಮಜ್ವಾಲಮಂಡಲಮ್ ।<br />ವನಂ ದಹಿಷ್ಯತೋ ಘರ್ಮೇ ದಾವಾಗ್ನೇರಿವಮೂರ್ಛತಃ ॥ ೪೩ ॥</div>
	<div class="verse">ಜ್ವಾಲಾಮಾಲೀ ಸ ತು ಶರಃ ಕ್ರವ್ಯಾದಾನುಗತೋ ರಣೇ ।<br />ಮುಕ್ತೋ ಗುಲ್ಮಾನ್​ ದ್ರುಮಾಂಶ್ಚಾಪಿಭಸ್ಮ ಕೃತ್ವಾ ಪ್ರಧಾವತಿ ॥ ೪೪ ॥</div>
	<div class="verse">ತೇ ತಸ್ಯ ತೇಜಸಾ ದಗ್ಧಾಃ ಸೈನ್ಯಾ ವೈವಸ್ವತಸ್ಯ ತು ।<br />ರಣೇ ತಸ್ಮಿನ್ನಿಪತಿತಾ ದಾವದಗ್ಧಾ ನಗಾ ಇವ ॥ ೪೫ ॥</div>
	<div class="verse">ತತಸ್ತು ಸಚಿವೈಃ ಸಾರ್ಧಂ ರಾಕ್ಷಸೋಭೀಮವಿಕ್ರಮಃ ।<br />ನನಾದ ಸುಮಹಾನಾದಂ ಕಂಪಯನ್ನಿವಮೇದಿನೀಮ್ ॥ ೪೬ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕವಿಂಶಃ ಸರ್ಗಃ</div>
	
	
	<div class="sname"><b>ದ್ವಾವಿಂಶಃ  ಸರ್ಗಃ - ಯಮಜಯಃ </b> ೫೨ ಶ್ಲೋಕಗಳು</div>
	<div class="verse">ಸ ತಸ್ಯ ತು ಮಹಾನಾದಂ ಶ್ರುತ್ವಾವೈವಸ್ವತಃ ಪ್ರಭುಃ ।<br />ಶತ್ರುಂ ವಿಜಯಿನಂ ಮೇನೇ ಸ್ವಬಲಸ್ಯ ಚಸಂಕ್ಷಯಮ್ ॥ ೧ ॥</div>
	<div class="verse">ಸ ಹಿ ಯೋಧಾನ್​ ಹತಾನ್​ ಮತ್ವಾಕ್ರೋಧಸಂರಕ್ತಲೋಚನಃ ।<br />ಅಬ್ರವೀತ್ತ್ವರಿತಂ ಸೂತಂರಥೋಽಯಮುಪನೀಯತಾಮ್ ॥ ೨ ॥</div>
	<div class="verse">ತಸ್ಯ ಸೂತಸ್ತದಾ ದಿವ್ಯಮುಪಸ್ಥಾಪ್ಯಮಹಾರಥಮ್ ।<br /> ಸ್ಥಿತಃ ಸ ಚ ಮಹಾತೇಜಾ ಹ್ಯಧ್ಯಾರೋಹತತಂ ರಥಮ್ ॥ ೩ ॥</div>
	<div class="verse">ಪಾಶಮುದ್ಗರಹಸ್ತಶ್ಚಮೃತ್ಯುಸ್ತಸ್ಯಾಗ್ರತಃ ಸ್ಥಿತಃ ।<br />ಯೇನ ಸಂಕ್ಷಿಪ್ಯತೇ ಸರ್ವಂತ್ರೈಲೋಕ್ಯಮಿದಮವ್ಯಯಮ್ ॥ ೪ ॥</div>
	<div class="verse">ಕಾಲದಂಡಸ್ತು ಪಾರ್ಶ್ವಸ್ಥೋಮೂರ್ತಿಮಾನಸ್ಯ ಚಾಭವತ್​ ।<br />ಯಮಪ್ರಹರಣಂ ದಿವ್ಯಂ ತೇಜಸಾಜ್ವಲದಗ್ನಿಮತ್​ ॥ ೫ ॥</div>
	<div class="verse">ತಸ್ಯ ಪಾರ್ಶೆ್ವÃಷು ನಿಶ್ಛಿದ್ರಾಃ ಕಾಲಪಾಶಾಃ ಪ್ರತಿಷ್ಠಿತಾಃ ।<br />ಪಾವಕಸ್ಪರ್ಶಸಂಕಾಶಾಃ ಸ್ಥಿತೋಮೂರ್ತಶ್ಚ ಮುದ್ಗರಃ ॥ ೬ ॥</div>
	<div class="verse">ತತೋ ಲೋಕತ್ರಯಂ ಕ್ಷುಬ್ಧಮಕಂಪಂತ ದಿವೌಕಸಃ ।<br />ಕಾಲಂ ದೃಷ್ಟ್ವಾ ತಥಾ ಕ್ರುದ್ಧಂಸರ್ವಲೋಕಭಯಾವಹಮ್ ॥</div>
	<div class="verse">ತತಃ ಪ್ರಚೋದಯನ್​ ಸೂತಸ್ತಾನಶ್ವಾನ್​ರುಧಿರಪ್ರಭಾನ್​ ।<br />ಪ್ರಯಯೌ ಭೀಮಸಂನಾದೋ ಯತ್ರರಕ್ಷಃಪತಿಃ ಸ್ಥಿತಃ ॥ ೮ ॥</div>
	<div class="verse">ಮುಹೂರ್ತೇನ ಯಮಂ ತೇ ತು ಹಯಾ ಹರಿಹಯೋಪಮಾಃ ।<br />ಪ್ರಾಪಯನ್​ ಮನಸಸ್ತುಲ್ಯಾ ಯತ್ರತತ್​ ಪ್ರಸ್ತುತಂ ರಣಮ್ ॥ ೯ ॥</div>
	<div class="verse">ದೃಷ್ಟ್ವಾ ತಥೈವ ವಿಕೃತಂ ರಥಂಮೃತ್ಯುಸಮನ್ವಿತಮ್ ।<br /> ಸಚಿವಾ ರಾಕ್ಷಸೇಂದ್ರಸ್ಯ ಸಹಸಾವಿಪ್ರದುದ್ರುವುಃ ॥ ೧೦ ॥</div>
	<div class="verse">ಲಘುತಸ್ತ್ವಯಾ ತೇ ಹಿ ನಷ್ಟಸಂಜ್ಞಾ ಭಯಾರ್ದಿತಾಃ ।<br />ನೇಹ ಯೋದ್ಧುಂ ಸಮರ್ಥಾಃ ಸ್ಮ ಇತ್ಯುಕ್ತ್ವಾ ಪ್ರಯಯುರ್ದಿಶಃ ॥ ೧೧ ॥</div>
	<div class="verse">ಸ ತು ತಂ ತಾದೃಶಂ ದೃಷ್ಟ್ವಾ ರಥಂಲೋಕಭಯಾವಹಮ್ ।<br />ನಾಕ್ಷುಭ್ಯತ ದಶಗ್ರೀವೋ ನ ಚಾಪಿಭಯಮಾವಿಶತ್​ ॥ ೧೨ ॥</div>
	<div class="verse">ಸ ತು ರಾವಣಮಾಸಾದ್ಯ ವ್ಯಸೃಜಚ್ಛಕ್ತಿತೋಮರಾನ್​ ।<br />ಯಮೋ ಮರ್ಮಾಣಿ ಸಂಕ್ರುದ್ಧೋರಾವಣಸ್ಯೋಪಕೃಂತತ ॥ ೧೩ ॥</div>
	<div class="verse">ಮರ್ಮಸು ಚ್ಛಿದ್ಯಮಾನೇಷು ರಾವಣೋರಾಕ್ಷಸೇಶ್ವರಃ ।<br />ಯಯೌ ಸ್ತಬ್ಧೋ ರುಜಂ ಘೋರಾಂಭಿದ್ಯಮಾನ ಇವಾಚಲಃ ॥ ೧೪ ॥</div>
	<div class="verse">ರಾವಣಸ್ತು ತತಃ ಸ್ವಸ್ಥಃ ಶರವರ್ಷಂಮುಮೋಚ ಹ ।<br />ತಸ್ಮಿನ್​ ವೈವಸ್ವತರಥೇತೋಯವರ್ಷಮಿವಾಂಬುದಃ ॥ ೧೫ ॥</div>
	<div class="verse">ತತೋ ಮಹಾಶಕ್ತಿಶತೈಃ ಪಾತ್ಯಮಾನೋಮಹೋರಸಿ ।<br />ನಾಶಕ್ನೋತ್​ ಪ್ರತಿಕರ್ತುಂ ಸ ರಾಕ್ಷಸಃ ಶಲ್ಯಪೀಡಿತಃ ॥ ೧೬ ॥</div>
	<div class="verse">ಏವಂ ನಾನಾಪ್ರಹರಣೈರ್ಯಮೇನಾಮಿತ್ರಕರ್ಶಿನಾ।<br /> <span>ಸಪ್ತರಾತ್ರಂ ಕೃತಃ ಸಂಖ್ಯೇ ನಭಗ್ನೋ ವಿಜಿತೋಽಪಿ ವಾ ॥ ೧೭ </span></div>
	<div class="verse">ತದಾಸೀತ್ತುಮುಲಂ ಯುದ್ಧಂ ಯಮರಾಕ್ಷಸಯೋರ್ದ್ವಯೋಃ ।<br />ಜಯಮಾಕಾಂಕ್ಷತೋರ್ವೀರಸಮರೇಷ್ವನಿವರ್ತಿನೋಃ ॥</div>
	<div class="verse">ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚಪರಮರ್ಷಯಃ ।<br />ಪ್ರಜಾಪತಿಂ ಪುರಸ್ಕೃತ್ಯಸಮೇತಾಸ್ತದ್ರಣಾಜಿರಮ್ ॥ ೧೯ ॥</div>
	<div class="verse">ಸಂವರ್ತ ಇವ ಲೋಕಾನಾಂಯುಧ್ಯತೋರಭವತ್ತದಾ ।<br />ರಾಕ್ಷಸಾನಾಂ ಚ ಮುಖ್ಯಸ್ಯ ಪ್ರೇತಾನಾಮೀಶ್ವರಸ್ಯ ಚ ॥ ೨೦ ॥</div>
	<div class="verse">ರಾಕ್ಷಸೇಂದ್ರೋಽಪಿ ವಿಸ್ಫಾರ್ಯ ಚಾಪಮಿಂದ್ರಾಶನಿಪ್ರಭಮ್ ।<br />ನಿರಂತರಮಿವಾಕಾಶಂ ಕುರ್ವನ್​ಬಾಣಾಂಸ್ತತೋಽಸೃಜತ್​ ॥ ೨೧ ॥</div>
	<div class="verse">ಮೃತ್ಯುಂ ಚತುರ್ಭಿರ್ವಿಶಿಖೈಃ ಸೂತಂಸಪ್ತಭಿರರ್ದಯತ್​ ।<br />ಯಮಂ ಶತಸಹಸ್ರೇಣ ಶೀಘ್ರಂಮರ್ಮಸ್ವತಾಡಯತ್​ ॥ ೨೨ ॥</div>
	<div class="verse">ತತಃ ಕ್ರುದ್ಧಸ್ಯ ವದನಾದ್ಯಮಸ್ಯ ಸಮಜಾಯತ ।<br />ಜ್ವಾಲಾಮಾಲೀ ಸನಿಶ್ವಾಸಃ ಸಧೂಮಃ ಕೋಪಪಾವಕಃ ॥ ೨೩ ॥</div>
	<div class="verse">ತದಾಶ್ಚರ್ಯಮಥೋ ದೃಷ್ಟ್ವಾದೇವದಾನವಸಂನಿಧೌ ।<br /> ಪ್ರಹರ್ಷಿತೌ ಸುಸಂರಬ್ಧೌ ಮೃತ್ಯುಕಾಲೌಬಭೂವತುಃ ॥ ೨೪ ॥</div>
	<div class="verse">ತತೋ ಮೃತ್ಯುಃ ಕ್ರುದ್ಧತರೋವೈವಸ್ವತಮಭಾಷತ ।<br />ಮುಂಚ ಮಾಂ ಸಮರೇಯಾವದ್ಧನ್ಮೀಮಂ ಪಾಪರಾಕ್ಷಸಮ್ ॥ ೨೫ ॥</div>
	<div class="verse">ನೈಷಾ ರಕ್ಷೋ ಭವೇದದ್ಯ ಮರ್ಯಾದಾ ಹಿನಿಸರ್ಗತಃ ।<br />ಹಿರಣ್ಯಕಶಿಪುಃ ಶ್ರೀಮಾನ್ನಮುಚಿಃ ಶಂಬರಸ್ತದಾ ॥ ೨೬ ॥</div>
	<div class="verse">ವಿಸಂಧಿರ್ಧೂಮಕೇತುಶ್ಚಬಲಿರ್ವೈರೋಚನೋಽಪಿ ಚ ।<br />ದಂಭುರ್ದೈತ್ಯಮಹಾರಾಜೋ ವೃತ್ರೋಬಾಣಸ್ತಥೈವ ಚ ॥ ೨೭ ॥</div>
	<div class="verse">ರಾಜರ್ಷಯ ಶಾಸ್ತ್ರವಿದೋ ಗಂಧರ್ವಾಃ ಸಮಹೋರಗಾಃ ।<br />ಋಷಯಃ ಪನ್ನಗಾ ದೈತ್ಯಾಯಕ್ಷಾಶ್ಚಾಪ್ಸರೋಗಣಾಃ ॥ ೨೮ ॥</div>
	<div class="verse">ಯುಗಾಂತಪರಿವರ್ತೇ ಚ ಪೃಥಿವೀಸಮಹಾರ್ಣಾವಾ ।<br />ಕ್ಷಯಂ ನೀತಾ ಮಹಾರಾಜಸಪರ್ವತಸರಿದ್ದ್ರುಮಾ ॥ ೨೯ ॥</div>
	<div class="verse">ಏತೇ ಚಾನ್ಯೇ ಚ ಬಹವೋ ಬಲವಂತೋದುರಾಸದಾಃ ।<br />ವಿನಿಪನ್ನಾಮಯಾ ದೃಷ್ಟಾಃ ಕಿಮುತಾಯಂ ನಿಶಾಚರಃ ॥ ೩೦ ॥</div>
	<div class="verse">ಮುಂಚ ಮಾಂ ಸಾಧುಧರ್ಮಜ್ಞ ಯಾವದೇನಂ ನಿಹನ್ಮ್ಯಹಮ್ ।<br /> ನ ಹಿ ಕಶ್ಚಿನ್ಮಯಾ ದೃಷ್ಟೋ ಬಲವಾನಪಿಜೀವತಿ ॥ ೩೧ ॥</div>
	<div class="verse">ಬಕಂ ಮಮ ನ ಖಲ್ವೇತನ್ಮರ್ಯಾದೈಷಾನಿಸರ್ಗತಃ ।<br />ಸ ದೃಷ್ಟೋ ನ ಮಯಾ ಕಾಲಂಮುಹೂರ್ತಮಪಿ ಜೀವತಿ ॥ ೩೨ ॥</div>
	<div class="verse">ತಸ್ಮೈವಂ ವಚನಂ ಶ್ರುತ್ವಾಧರ್ಮರಾಜಃ ಪ್ರತಾಪವಾನ್​ ।<br />ಅಬ್ರವೀತ್ತತ್ರ ತಮ ಮೃತ್ಯುಂ ತ್ವಂತಿಷ್ಠೈನಂ ನಿಹನ್ಮ್ಯಹಮ್ ॥ ೩೩ ॥</div>
	<div class="verse">ತತಃ ಸಂರಕ್ತನಯನಃ ಕ್ರುದ್ಧೋವೈವಸ್ವತಃ ಪ್ರಭುಃ ।<br />ಕಾಲದಂಡಮಮೋಘಂ ತುತೋಲಯಾಮಾಸ ಪಾಣಿನಾ ॥ ೩೪ ॥</div>
	<div class="verse">ಯಸ್ಯ ಪಾರ್ಶೆ್ವÃಷು ನಿಖಿಲಾಃ ಕಾಲಪಾಶಾಃ ಪ್ರತಿಷ್ಠಿತಾಃ ।<br />ಪಾವಕಾಶನಿಸಂಕಾಶೋ ಮುದ್ಗರೋಮೂರ್ತಿಮಾನ್​ ಸ್ಥಿತಃ ॥ ೩೫ ॥</div>
	<div class="verse">ದರ್ಶನಾದೇವ ಯಂ ಪ್ರಾಣಾನ್​ ಪ್ರಾಣಿನಾಮಪಕರ್ಷತಿ ।<br />ಕಿಂ ಪುನಃ ಸ್ಪೃಶ್ಯಮಾನಸ್ಯ ಪಾತ್ಯಮಾನಸ್ಯ ವಾ ಪುನಃ ॥ ೩೬ ॥</div>
	<div class="verse">ಸ ಜ್ವಾಲಾಪರಿವಾರಸ್ತು ನಿರ್ದಹನ್ನಿವರಾಕ್ಷಸಮ್ ।<br />ತೇನ ಸ್ಪೃಷ್ಟೋ ಬಲವತಾಮಹಾಪ್ರಹರಣೋಽಸ್ಫುರತ್​ ॥ ೩೭ ॥</div>
	<div class="verse">ತತೋ ವಿದುದ್ರುವುಃ ಸರ್ವೇತಸ್ಮಾತ್ತ್ರಸ್ತಾ ರಣಾಜಿರೇ ।<br /> ಸುರಾಶ್ಚ ಕ್ಷುಭಿತಾ ಸರ್ವೇ ದೃಷ್ಟ್ವಾದಂಡೋದ್ಯತಂ ಯಮಮ್ ॥ ೩೮ ॥</div>
	<div class="verse">ತಸ್ಮಿನ್​ ಪ್ರಹರ್ತುಕಾಮೇ ತು ಯಮೇ ದಂಡೇನ ರಾವಣಮ್ ।<br />ಯಮಂ ಪಿತಾಮಹಃ ಸಾಕ್ಷಾದ್ದರ್ಶಯಿತ್ವೇದಮಬ್ರವೀತ್​ ॥ ೩೯ ॥</div>
	<div class="verse">ವೈವಸ್ವತ ಮಹಾಬಾಹೋ ನಖಲ್ವಮಿತವಿಕ್ರಮ ।<br />ನ ಹಂತವ್ಯಸ್ತ್ವಯಾ ತೇನದಂಡೇನೈಷ ನಿಶಾಚರಃ ॥ ೪೦ ॥</div>
	<div class="verse">ವರಃ ಖಲು ಮಯೈತಸ್ಮೈದತ್ತಸ್ತ್ರಿದಶಪುಂಗವ ।<br />ಸ ತ್ವಯಾ ನಾನೃತಃ ಕಾರ್ಯೋಯನ್ಮಯಾ ವ್ಯಾಹೃತಂ ವಚಃ ॥ ೪೧ ॥</div>
	<div class="verse">ಯೋ ಹಿ ಮಾಮನೃತಂ ಕುರ್ಯಾದ್ದೇವೋವಾ ಮಾನುಷೋಽಪಿವಾ ।<br />ತ್ರೈಲೋಕ್ಯಮನೃತಂ ತೇನ ಕೃತಂ ಸ್ಯಾನ್ನಾತ್ರ ಸಂಶಯಃ ॥ ೪೨ ॥</div>
	<div class="verse">ಕ್ರುದ್ಧೇನ ವಿಪ್ರಮುಕ್ತೋಽಯಂನಿರ್ವಿಶೇಷಂ ಪ್ರಿಯಾಪ್ರಿಯೇ ।<br />ಪ್ರಜಾಃ ಸಂಹರತೇ ರೌದ್ರೋಲೋಕತ್ರಯಭಯಾವಹಃ ॥ ೪೩ ॥</div>
	<div class="verse">ಅಮೋಘೋ ಹ್ಯೇಷ ಸರ್ವೇಷಾಂಪ್ರಾಣಿನಾಮಮಿತಪ್ರಭಃ ।<br />ಕಾಲದಂಡೋ ಮಯಾ ಸೃಷ್ಟಃ ಪೂರ್ವಂಮೃತ್ಯುಪುರಸ್ಕೃತಃ ॥ ೪೪ ॥</div>
	<div class="verse">ತಸ್ಯ ಖಲ್ವೇಷ ತೇ ಸೌಮ್ಯ ಪಾತ್ಯೋರಾವಣಮೂರ್ಧನಿ ।<br /> ನ ಹ್ಯಸ್ಮಿನ್​ ಪತಿತೇ ಕಶ್ಚಿನ್ಮುಹೂರ್ತಮಪಿಜೀವತಿ ॥ ೪೫ ॥</div>
	<div class="verse">ಯದಿ ಹ್ಯಸ್ಮಿನ್ನಿಪತಿತೇ ನ ಮ್ರಿಯೇತೈಷರಾಕ್ಷಸಃ ।<br />ಮ್ರಿಯತೇ ವಾ ದಶಗ್ರೀವಸ್ತದಾಹ್ಯುಭಯತೋಽನೃತಮ್ ॥ ೪೬ ॥</div>
	<div class="verse">ತನ್ನಿವರ್ತಯ ಲಂಕೇಶಾದ್ದಂಡಮೇತಂಸಮುದ್ಯತಮ್ ।<br />ಸತ್ಯಂ ಚ ಮಾಂ ಕುರುಷ್ವಾದ್ಯ ಲೋಕಾಂಸ್ತ್ವಂ ಯದ್ಯವೇಕ್ಷಸೇ ॥ ೪೭ ॥</div>
	<div class="verse">ಏವಮುಕ್ತಸ್ತು ಧರ್ಮಾತ್ಮಾ ಪ್ರತ್ಯುವಾಚ ಯಮಸ್ತದಾ ।<br />ಏಷ ವ್ಯಾವರ್ತಿತೋ ದಂಡಃ ಪ್ರಭವಿಷ್ಣುರ್ಹಿ ನೋ ಭವಾನ್​ ॥ ೪೯ ॥</div>
	<div class="verse">ಕಿಂ ನ್ವಿದಾನೀಂ ಮಯಾ ಶಕ್ಯಂ ಕರ್ತುಂರಣಗತೇನ ಹಿ ।<br />ನ ಮಯಾ ಯದ್ಯಯಂ ಶಕ್ಯೋ ಹಂತುಂ ವರಪುರಸ್ಕೃತಃ ॥ ೪೯ ॥</div>
	<div class="verse">ಏಷ ತಸ್ಮಾತ್​ ಪ್ರಣಶ್ಯಾಮಿ ದರ್ಶನಾದದ್ಯ ರಕ್ಷಸಃ ।<br />ಇತ್ಯುಕ್ತ್ವಾ ಸರಥಃ ಸಾಶ್ವಸ್ತತ್ರೈವಾಂತರಧೀಯತ ॥ ೫೦ ॥</div>
	<div class="verse">ದಶಗ್ರೀವಸ್ತು ತಂ ಜಿತ್ವಾ ನಾಮ ವಿಶ್ರಾವ್ಯ ಚಾತ್ಮನಃ ।<br />ಆರುಹ್ಯ ಪುಷ್ಪ ಕಂ ಭೂಯೋನಿಷ್ಕ್ರಾಂತೋ ಯಮಸಾದನಾತ್​ ॥ ೫೧ ॥</div>
	<div class="verse">ಸತು ವೈವಸ್ವತೋ ದೇವೈಃ ಸಹಬ್ರಹ್ಮಪುರೋಗಮೈಃ ।<br />ಜಗಾಮ ತ್ರಿದಿವಂ ಹೃಷ್ಟೋ ನಾರದಶ್ಚಮಹಾಮುನಿಃ ॥ ೫೨ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾವಿಂಶಃ ಸರ್ಗಃ</div>
	
	
	<div class="sname"><b>ತ್ರಯೋವಿಂಶಃ  ಸರ್ಗಃ - ವರುಣಜಯಃ</b> ೫೪ ಶ್ಲೋಕಗಳು</div>
	<div class="verse">ತತೋ ಜಿತ್ವಾ ದಶಗ್ರೀವೋ ಯಮಂತ್ರಿದಶಪುಂಗವಮ್ ।<br />ರಾವಣಸ್ತು ರಣಶ್ಲಾಘೀ ಸ್ವಸಹಾಯಾನ್​ದದರ್ಶ ಹ ॥ ೧ ॥</div>
	<div class="verse">ತತೋ ರುಧಿರಸಿಕ್ತಾಂಗಂಪ್ರಹಾರೈರ್ಜರ್ಜರೀಕೃತಮ್ ।<br />ರಾವಣಂ ರಾಕ್ಷಸಾ ದೃಷ್ಟ್ವಾ ವಿಸ್ಮಯಂಸಮುಪಾಗಮನ್​ ॥ ೨ ॥</div>
	<div class="verse">ಜಯೇನ ವರ್ಧಯಿತ್ವಾ ಚ ಮಾರೀಚಪ್ರಮುಖಾಸ್ತತಃ ।<br />ಪುಷ್ಪಕಂ ಭೇಜಿರೇ ಸರ್ವೇ ಸಾಂತ್ವಿಕಾರಾವಣೇನ ತು ॥ ೩ ॥</div>
	<div class="verse">ತತೋ ರಸಾತಲಂ ತಚ್ಛನ್​ ಪ್ರವಿಷ್ಟಃ ಪಯಸಾಂ ನಿಧಿಮ್ ।<br />ದೈತ್ಯೋರಗಗಣಾಧ್ಯುಷ್ಟಂವರುಣೇನ ಸುರಕ್ಷಿತಮ್ ॥</div>
	<div class="verse">ಸ ತು ಭೋಗವತೀಂ ಗತ್ವಾ ಪುರೀಂವಾಸುಕಿಪಾಲಿತಾಮ್ ।<br /> ಕೃತ್ವಾ ನಾಗಾನ್​ ವಶೇ ಹೃಷ್ಟೋ ಯಯೌಮಣಿಮಯೀಂ ಪುರೀಂ ॥ ೫ ॥</div>
	<div class="verse">ನಿವಾತಕವಚಾಸ್ತತ್ರ ದೈತ್ಯಾ ಲಬ್ಧವರಾವಸನ್​ ।<br />ರಾಕ್ಷಸಸ್ತಾನ್​ ಸಮಾಗಮ್ಯ ಯುದ್ಧಾಯಸಮುಪಾಹ್ವಯತ್​ ॥ ೬ ॥</div>
	<div class="verse">ತೇ ತು ಸರ್ವೇ ಸುವಿಕ್ರಾಂತಾ ದೈತೇಯಾಬಲಶಾಲಿನಃ ।<br />ನಾನಾಪ್ರಹರಣಾಸ್ತತ್ರ ಪ್ರಹೃಷ್ಟಾ ಯುದ್ಧದುರ್ಮದಾಃ ॥ ೭ ॥</div>
	<div class="verse">ಶೂಲೈಸ್ತ್ರಿಶೂಲೈಃ ಕುಲಿಶೈಃಪಟ್ಟಸಾಸಿಪರಶ್ವಧೈಃ ।<br />ಅನ್ಯೋನ್ಯಂ ಬಿಭಿದುಃ ಕ್ರುದ್ಧಾ ರಾಕ್ಷಸಾದಾನವಾಸ್ತಥಾ ॥ ೮ ॥</div>
	<div class="verse">ತೇಷಾಂ ತು ಯುಧ್ಯಮಾನಾನಾಂ ಸಾಗ್ರಃ ಸಂವತ್ಸರೋ ಗತಃ ।<br />ಚ ಚಾನ್ಯತರಯೋಸ್ತತ್ರ ವಿಜಯೋ ವಾಕ್ಷಯೋಽಪಿ ವಾ ॥ ೯ ॥</div>
	<div class="verse">ತತಃ ಪಿತಾಮಹಸ್ತತ್ರತ್ರೈಲೋಕ್ಯಗತಿರವ್ಯಯಃ ।<br />ಆಜಗಾಮ ದ್ರುತಂ ದೇವೋವಿಮಾನವರಮಾಸ್ಥಿತಃ ॥ ೧೦ ॥</div>
	<div class="verse">ನಿವಾತಕವಚಾನಾಂ ತು ನಿವಾರ್ಯ ರಣಕರ್ಮ ತತ್​ ।<br />ವೃದ್ಧಃ ಪಿತಾಮಹೋ ವಾಕ್ಯಮುವಾಚವಿದಿತಾರ್ಥವತ್​ ॥ ೧೧ ॥</div>
	<div class="verse">ನ ಹ್ಯಯಂ ರಾವಣೋ ಯುದ್ಧೇಶಕ್ಯೋ ಜೇತುಂ ಸುರಾಸುರೈಃ ।<br />ನ ಭವಂತಃ ಕ್ಷಯಂ ನೇತುಮಪಿಸಾಮರದಾನವೈಃ ॥ ೧೨ ॥</div>
	<div class="verse">ರಾಕ್ಷಸಸ್ಯ ಸಖಿತ್ವಂ ಚ ಭವದ್ಭಿಃ ಸಹರೋಚತೇ ।ಅವಿಭಕ್ತಾಶ್ಚ ಸರ್ವಾರ್ಥಾಃ ಸುಹೃದಾಂ ನಾತ್ರಸಂಶಯಃ ॥ ೧೩ ॥</div>
	<div class="verse">ತತೋಽಗ್ನಿಸಾಕ್ಷಿಕಂ ಸಖ್ಯಂಕೃತವಾಂಸ್ತತ್ರ ರಾವಣಃ ।<br />ನಿವಾತಕವಚೈಃ ಸಾರ್ಧಂಪ್ರೀತಿಮಾನಭವತ್ತದಾ ॥ ೧೪ ॥</div>
	<div class="verse">ಅರ್ಚಿತಸ್ತೈರ್ಯಥಾನ್ಯಾಯಂಸಂವತ್ಸರಮಥೋಷಿತಃ ।<br />ಸ್ವಪುರಾನ್ನಿರ್ವಿಶೇಷಂ ಚ ಪ್ರಿಯಂಪ್ರಾಪ್ತೋ ದಶಾನನಃ ॥ ೧೫ ॥</div>
	<div class="verse">ತತ್ರೋಪಧಾರ್ಯ ಮಾಯಾನಾಂ ಶತಮೇಕಂ ಸಮಾಪ್ತವಾನ್​ ।<br />ಸಲಿಲೇಂದ್ರಪುರಾನ್ವೇಷೀ ಭ್ರಮತಿ ಸ್ಮ ರಸಾತಲಮ್ ॥ ೧೬ ॥</div>
	<div class="verse">ತತೋಽಶ್ಮನಗರಂ ನಾಮಕಾಲಕೇಯೈರಧಿಷ್ಠಿತಮ್ ।<br />ಗತ್ವಾತು ಕಾಲಕೇಯಾಂಶ್ಚ ಹತ್ವಾ ತತ್ರ ಬಲೋತ್ಕಟಾನ್​ ॥ ೧೭ ॥</div>
	<div class="verse">ಶೂರ್ಪಣಖ್ಯಾಶ್ಚ ಭರ್ತಾರಮಸಿನಾಪ್ರಾಚ್ಛಿನತ್ತದಾ ।<br />ಶ್ಯಾಲಂ ಚ ಬಲವಂತಂ ಚ ವಿದ್ಯುಜ್ಜಿಹ್ವಂಬಲೋತ್ಕಟಮ್ ॥ ೧೮ ॥</div>
	<div class="verse">ಜಿಹ್ವಯಾ ಸಂಲಿಹಂತಂ ಚ ರಾಕ್ಷಸಂಸಮರೇ ತಥಾ ।<br />ತಂ ವಿಜಿತ್ಯ ಮುಹೂರ್ತೇನ ಜಘ್ನೇ ದೈತ್ಯಾಂಶ್ಚತುಃಶತಮ್ ॥೧೯</div>
	<div class="verse">ತತಃ ಪಾಂಡರಮೇಘಾಭಂ ಕೈಲಾಸಮಿವಭಾಸ್ವರಮ್ ।<br />ವರುಣಸ್ಯಾಲಯಂ ದಿವ್ಯಮಪಶ್ಯದ್ರಾಕ್ಷಸಾಧಿಪಃ ॥ ೨೦ ॥</div>
	<div class="verse">ಕ್ಷರಂತೀಂ ಚ ಪಯಸ್ತತ್ರ ಸುರಭಿಂಗಾಮವಸ್ಥಿತಾಮ್ ।<br />ಯಸ್ಯಾಃ ಪಯೋಽಭಿನಿಷ್ಯಂದಾತ್​ಕ್ಷೀರೋದೋ ನಾಮ ಸಾಗರಃ ॥ ೨೧ ॥</div>
	<div class="verse">ದದರ್ಶ ರಾವಣಸ್ತತ್ರಗೋವೃಷೇಂದ್ರವರಾರಣಿಮ್ ।<br />ಯಸ್ಮಾಚ್ಚಂದ್ರಃ ಪ್ರಭವತಿಶೀತರಶ್ಮಿರ್ನಿಶಾಕರಃ ॥ ೨೨ ॥</div>
	<div class="verse">ಯಂ ಸಮಾಶ್ರಿತ್ಯ ಜೀವಂತಿ ಫೇನಪಾಃಪರಮರ್ಷಯಃ ।<br />ಅಮೃತಂ ಯತ್ರ ಚೋತ್ಪನ್ನಂ ಸ್ವಧಾಚ ಸ್ವಧಭೋಜಿನಾಮ್ ॥ ೨೩ ॥</div>
	<div class="verse">ಯಾಂ ಬ್ರುವಂತಿ ನರಾ ಲೋಕೇ ಸುರಭಿಂನಾಮ ನಾಮತಃ ।<br />ಪ್ರದಕ್ಷಿಣಂ ತು ತಾಂ ಕೃತ್ವಾ ರಾವಣಃ ಪರಮಾದ್ಭುತಾಮ್ ॥ ೨೪ ॥</div>
	<div class="verse">ಪ್ರವಿವೇಶ ಮಹಾಘೋರಂ ಗುಪ್ತಂಬಹುವಿಧೈರ್ಬಲೈಃ ।<br />ತೋಯಧಾರಾಶತಾಕೀರ್ಣಂಶಾರದಾಭ್ರನಿಭಂ ತದಾ ॥ ೨೫ ॥</div>
	<div class="verse">ನಿತ್ಯಪ್ರಹೃಷ್ಟಂ ದದೃಶೇ ವರುಣಸ್ಯ ಗೃಹೋತ್ತಮಮ್ ।<br />ತತೋ ಹತ್ವಾ ಬಲಾಧ್ಯಕ್ಷಾನ್​ ಸಮರೇತೈಶ್ಚ ತಾಡಿತಃ ॥ ೨೬ ॥</div>
	<div class="verse">ಅಬ್ರವೀಚ್ಚ ತತೋ ಯೋಧಾನ್​ ರಾಜಾಶೀಘ್ರಂ ನಿವೇದ್ಯತಾಮ್ ।<br /> ಯುದ್ಧಾರ್ಥೀ ರಾವಣಃ ಪ್ರಾಪ್ತಸ್ತಸ್ಯ ಯುದ್ಧಂ ಪ್ರದೀಯತಾಮ್ ॥ ೨೭ ॥</div>
	<div class="verse">ವದ ವಾ ನ ಭಯಂ ತೇಽಸ್ತಿ ನಿರ್ಜಿತೋಽಸ್ಮೀತಿ ಸಾಂಜಲಿಃ ।<br />ಏತಸ್ಮಿನ್ನಂತರೇ ಕ್ರುದ್ಧಾ ವರುಣಸ್ಯಮಹಾತ್ಮನಃ ॥ ೨೮ ॥</div>
	<div class="verse">ಪುತ್ರಾಃ ಪೌತ್ರಾಶ್ಚ ನಿಷ್ಕ್ರಾಮನ್​ ಗೌಶ್ಚಪುಷ್ಕರ ಏವ ಚ ।<br />ತೇ ತು ವೀರ್ಯಗುಣೋಪೇತಾ ಬಲೈಃ ಪರಿವೃತಾಃ ಸ್ವಕೈಃ ॥ ೨೯ ॥</div>
	<div class="verse">ಯುಕ್ತ್ವಾ ರಥಾನ್​ಕಾಮಗಮಾನುದ್ಯದ್ಭಾಸ್ಕರವರ್ಚಸಃ ।<br />ತತೋ ಯುದ್ಧಂ ಸಮಭವದ್ದಾರುಣಂರೋಮಹರ್ಷಣಮ್ ॥ ೩೦ ॥</div>
	<div class="verse">ಸಲಿಲೇಂದ್ರಸ್ಯ ಪುತ್ರಾಣಾಂ ರಾವಣಸ್ಯ ಚಧೀಮತಃ ।<br />ಅಮಾತ್ಯೈಶ್ಚ ಮಹಾವೀರ್ಯೈರ್ದಶಗ್ರೀವಸ್ಯ ರಕ್ಷಸಃ ॥ ೩೧ ॥</div>
	<div class="verse">ದಾರುಣಂ ತದ್ಬಲಂ ಕೃತ್ಸ್ನಂ ಕ್ಷಣೇನ ವಿನಿಪಾತಿತಮ್ ।<br />ಸಮೀಕ್ಷ್ಯ ಸ್ವಬಲಂ ಸಂಖ್ಯೇ ವರುಣಸ್ಯ ಸುತಾಸ್ತದಾ ॥ ೩೨ ॥</div>
	<div class="verse">ಅರ್ದಿತಾಃ ಶರಜಾಲೇನ ನಿವೃತ್ತಾ ರಣಕರ್ಮಣಃ।<br />ಮಹೀತಲಗತಾಸ್ತೇ ತು ರಾವಣಂ ದೃಶ್ಯ ಪುಷ್ಪಕೇ ॥ ೩೩ ॥</div>
	<div class="verse">ಆಕಾಶಮಾಶ ವಿವಿಶುಃ ಸ್ಯಂದನೈಃಶೀಘ್ರಗಾಮಿಭಿಃ ।<br />ಮಹದಾಸೀತ್ತತಸ್ತೇಷಾಂ ತುಲ್ಯಸ್ಥಾನಮವಾಪ್ಯ ತತ್​ ॥೩೪</div>
	<div class="verse">ಆಕಾಶಯುದ್ಧಂ ತುಮುಲಂ ದೇವದಾನವಯೋರಿವ ।<br />ತತಸ್ತೇ ರಾವಣಂ ಯುದ್ಧೇ ಶರೈಃಪಾವಕಸಂನಿಭೈಃ ॥ ೩೫ ॥</div>
	<div class="verse">ವಿಮುಖೀಕೃತ್ಯ ಸಂತುಷ್ಟಾ ವಿನೇದುರ್ವಿವಿಧಾನ್​ ರವಾನ್​ ।<br />ತತೋ ಮಹೋದರಃ ಕ್ರುದ್ಧೋರಾಜಾನಂ ದೃಶ್ಯ ಧರ್ಷಿತಮ್ ॥ ೩೬ ॥</div>
	<div class="verse">ತ್ಯಕ್ತ್ವಾ ಮೃತ್ಯುಭಯಂ ವೀರೋಯುದ್ಧಕಾಂಕ್ಷೀ ವ್ಯಲೋಕಯತ್​ ।<br />ತೇನ ತೇ ದಾರುಣಾ ಯುದ್ಧೇ ಕಾಮಗಾಃ ಪವನೋಪಮಾ ॥ ೩೭ ॥</div>
	<div class="verse">ಮಹೋದರೇಣ ಗದಯಾ ಹತಾ ವೈಪ್ರಯಯುಃ ಕ್ಷಿತಿಮ್ ।<br />ತೇಷಾಂ ವರುಣಪುತ್ರಾಣಾಂ ಹತ್ವಾಯೋಧಾನ್​ ಹಯಾನ್​ ಶತಾನ್​ ॥ ೩೮ ॥</div>
	<div class="verse">ಮುಮೋಚಾಶು ಮಹಾನಾದಂ ವಿರಥಾನ್​ಪ್ರೇಕ್ಷ್ಯತಾನ್​ ಸ್ಥಿತಾನ್​ ।<br />ತೇ ತು ತೇಷಾಂ ರಥಾಃ ಸಾಶ್ವಾಃ ಸಹಸಾರಥಿಭಿರ್ಹತೈಃ ॥ ೩೯ ॥</div>
	<div class="verse">ಮಹೋದರೇಣ ನಿಹತಾಃ ಪತಿತಾಃ ಪೃಥಿವೀತಲೇ ।<br />ತೇ ತು ತ್ಯಕ್ತ್ವಾ ರಥಾನ್​ ಪುತ್ರಾವರುಣಸ್ಯ ಮಹಾತ್ಮನಃ ॥ ೪೦ ॥</div>
	<div class="verse">ಆಕಾಶೇ ವಿಷ್ಠಿತಾಃ ಶೂರಾಃ ಸ್ವಪ್ರಭಾವಾನ್ನವಿವ್ಯಥುಃ ।<br />ಧನೂಂಷಿ ಕೃತ್ವಾ ಸಜ್ಜಾನಿ ವಿನಿರ್ಭಿದ್ಯ ಮಹೋದರಮ್ ॥ ೪೧ ॥</div>
	<div class="verse">ರಾವಣಂ ಸಮರೇ ಕ್ರುದ್ಧಾಃ ಸಹಿತಾಃಸಮಭಿದ್ರವನ್​ ।<br />ಸಾಯಕೈಶ್ಚಾಪವಿಭ್ರಷ್ಟೈರ್ವ್ರಜ್ರಕಲ್ಪೈಃ ಸುದಾರುಣೈಃ ॥ ೪೨ ॥</div>
	<div class="verse">ದಾರಯಂತಿ ಸ್ಮ ಸಂಕ್ರುದ್ಧಾ ಮೇಘಾ ಇವಮಹಾಗಿರಿಮ್ ।<br />ತತಃ ಕ್ರುದ್ಧೋ ದಶಗ್ರೀವಃ ಕಾಲಾಗ್ನಿರಿವನಿರ್ಗತಃ ॥ ೪೩ ॥</div>
	<div class="verse">ಶರವರ್ಷೈರ್ಮಹಾಘೋರೈಸ್ತೇಷಾಂಮರ್ಮಸ್ವತಾಡಯತ್​ ।<br />ತತಸ್ತೇನೈವ ಸಹಸಾ ಸೀದಂತಿ ಸ್ಮ ಪದಾತಯಃ ॥ ೪೪ ॥</div>
	<div class="verse">ಮುಸಲಾನಿ ವಿಚಿತ್ರಾಣಿ ತತೋ ಭಲ್ಲಶತಾನಿ ಚ।<br />ಪಟ್ಟಸಾಂಶ್ಚೈವ ಶಕ್ತೀಶ್ಚಶತಘ್ನೀತೋಮರಾಂಸ್ತಥಾ ॥ ೪೫ ॥</div>
	<div class="verse">ಪಾತಯಾಮಾಸ ದುರ್ಧರ್ಷಸ್ತೇಷಾಮುಪರಿವಿಷ್ಠಿತಃ ।<br />ಅಪವಿದ್ಧಾಸ್ತು ತೇ ವೀರಾ ವಿನಿಷ್ಪೇತುಃ ಪದಾತಯಃ ॥ ೪೬ ॥</div>
	<div class="verse">ಮಹಾಕಂಪಮಿವಾಸಾದ್ಯ ಕುಂಜರಾಃ ಷಷ್ಠಿಹಾಯನಾಃ ।<br />ಸೀದಮಾನಾನ್​ ಸುತಾನ್​ ದೃಷ್ಟ್ವಾ ವಿಹ್ವಲಾನ್​ಸುಮಹೌಜಸಃ ॥ ೪೭ ॥</div>
	<div class="verse">ನನಾದ ರಾವಣೋಹರ್ಷಾನ್ಮಾಹಾನಂಬುಧರೋ ಯಥಾ ।<br />ತತೋ ರಕ್ಷೋ ಮಹಾನಾದಾನ್​ ಮುಕ್ತ್ವಾಹಂತಿ ಸ್ಮ ವಾರುಣಾನ್​ ॥ ೪೮ ॥</div>
	<div class="verse">ನಾನಾಪ್ರಹರಣೋಪೇತೈರ್ಧಾರಾಪಾತೈರಿವಾಂಬುದಃ ।<br />ತತಸ್ತೇ ವಿಮುಖಾಃ ಸರ್ವೇ ಪತಿತಾಧರಣೀತಲೇ ॥ ೪೯ ॥</div>
	<div class="verse">ರಣಾನ್​ ಸ್ವಪುರುಷೈ ಶೀಘ್ರಂಗೃಹಾಣ್ಯೇವ ಪ್ರವೇಶಿತಾಃ ।<br />ತಾನಬ್ರವೀತ್ತತೋ ರಕ್ಷೋ ವರುಣಾಯನಿವೇದ್ಯತಾಮ್ ॥ ೫೦ ॥</div>
	<div class="verse">ರಾವಣಂ ತ್ವಬ್ರವೀನ್ಮಂತ್ರೀ ಪ್ರಭಾಸೋನಾಮ ವಾರುಣಃ ।<br />ಗತಃ ಖಲು ಮಹಾರಾಜೋ ಬ್ರಹ್ಮಲೋಕಂಜಲೇಶ್ವರಃ ॥ ೫೧ ॥</div>
	<div class="verse">ಗಾಂಧರ್ವಂ ವರುಣಃ ಶ್ರೋತುಂ ಯಂತ್ವಮಾಹ್ವಯಸೇ ಯುಧಿ ।<br />ತತ್​ ಕಿಂ ತವ ವೃಥಾ ವೀರ ಪರಿಶ್ರಮ್ಯ ಗತೇ ನೃಪೇ ॥ ೫೨ ॥</div>
	<div class="verse">ಯೇ ತು ಸನ್ನಿಹಿತಾ ವೀರಾಃ ಕುಮಾರಾಸ್ತೇಪರಾಜಿತಾಃ ।<br />ರಾಕ್ಷಸೇಂದ್ರಸ್ತು ತಚ್ಛ್ರುತ್ವಾ ನಾಮವಿಶ್ರಾವ್ಯ ಚಾತ್ಮನಃ ॥ ೫೩ ॥</div>
	<div class="verse">ಹರ್ಷಾನ್ನಾದಂ ವಿಮುಂಚನ್​ ವೈ ನಿಷ್ಕ್ರಾಂತೋವರುಣಾಲಯಾತ್​ ।<br />ಆಗತಸ್ತು ಪಥಾ ಯೇನ ತೇನೈವವಿನಿವೃತ್ಯ ಸಃ ॥ ೫೪ ॥</div>
	<p>ಲಂಕಾಮಭಿಮುಖೋ ರಕ್ಷೋನಭಃಸ್ಥಲಗತೋ ಯಯೌ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯೋವಿಂಶಃ ಸರ್ಗಃ</div>
	
	
	<div class="sname"><b>ಚತುರ್ವಿಂಶಃ  ಸರ್ಗಃ -  ಖರಶೂರ್ಪಣಖಾದಂಡಕಾನಿವಾಸಾದೇಶಃ</b> ೪೨ ಶ್ಲೋಕಗಳು</div>
	<div class="verse">ನಿವರ್ತಮಾನಃ ಸಂಹೃಷ್ಟೋ ರಾವಣಃ ಸುದುರಾತ್ಮವಾನ್​ ।<br />ಜಹ್ರೇ ಪಥಿನರೇಂದ್ರರ್ಷಿದೇವಗಂಧರ್ವಕನ್ಯಕಾಃ ॥ ೧ ॥</div>
	<div class="verse">ದರ್ಶನೀಯಾಂ ಹಿ ಯಾಂ ರಕ್ಷಃ ಕನ್ಯಾಂಸ್ತ್ರೀಂ ವಾಥ ಪಶ್ಯತಿ ।<br />ಹತ್ವಾ ಬಂಧುಜನಂ ತಸ್ಯಾ ವಿಮಾನೇ ತಾಂರುರೋಧ ಹ ॥ ೨ ॥</div>
	<div class="verse">ಏವಂ ಪನ್ನಗಕನ್ಯಾಶ್ಚ ರಾಕ್ಷಸಾಸುರಮಾನುಷೀಃ ।<br />ಯಕ್ಷದಾನವಕನ್ಯಾಶ್ಚ ವಿಮಾನೇ ಸೋಽಧ್ಯರೋಪಯತ್​ ॥ ೩ ॥</div>
	<div class="verse">ತಾಶ್ಚ ಸರ್ವಾಃ ಸಮಂದುಃಖಾನ್ಮುಮುಚುರ್ಬಾಷ್ಪಜಂ ಜಲಮ್ ।<br />ತುಲ್ಯಮಗ್ನ್ಯರ್ಚಿಷಾಂ ತತ್ರಶೋಕಾಗ್ನಿಭಯಸಂಭವಮ್ ॥</div>
	<div class="verse">ತಾಭಿಃ ಸರ್ವಾನವದ್ಯಾಭಿರ್ನದೀಭಿರಿವಸಾಗರಃ ।<br />ಆಪೂರಿತಂ ವಿಮಾನಂತದ್ಭಯಶೋಕಾಶಿವಾಶ್ರುಭಿಃ ॥ ೫ ॥</div>
	<div class="verse">ನಾಗಗಂಧರ್ವಕನ್ಯಾಶ್ಚ ಮಹರ್ಷಿತನಯಾಶ್ಚ ಯಾಃ ।<br />ದೈತ್ಯದಾನವಕನ್ಯಾಶ್ಚ ವಿಮಾನೇ ಶತಶೋಽರುದನ್​ ॥ ೬ ॥</div>
	<div class="verse">ದೀರ್ಘಕೇಶ್ಯಃ ಸುಚಾರ್ವಂಗ್ಯಃ ಪೂರ್ಣಚಂದ್ರನಿಭಾನನಾಃ ।<br /> ಪೀನಸ್ತನ್ಯಸ್ತಥಾ ವಜ್ರವೇದಿಮಧ್ಯಸಮಪ್ರಭಾಃ ॥ ೭ ॥</div>
	<div class="verse">ರಥಕೂಬರಸಂಕಾಶೈಃಶ್ರೋಣಿದೇಶೈರ್ಮನೋಹರಾಃ ।<br />ಸ್ತ್ರಿಯಃ ಸುರಾಂಗನಾಪ್ರಖ್ಯಾ ನಿಷ್ಪಪ್ತಕನಕಪ್ರಭಾಃ ॥ ೮ ॥</div>
	<div class="verse">ಶೋಕದುಃಖಭಯತ್ರಸ್ತಾ ವಿಹ್ವಲಾಶ್ಚಸುಮಧ್ಯಮಾಃ ।<br />ತಾಸಾಂ ನಿಃಶ್ವಾಸವಾತೇನ ಸರ್ವತಃ ಸಂಪ್ರದೀಪಿತಮ್ ॥ ೯ ॥</div>
	<div class="verse">ಅಗ್ನಿಹೋತ್ರಮಿವಾಭಾತಿ ಸಂನಿರುದ್ಧಾಗ್ನಿ ಪುಷ್ಪಕಮ್ ।<br />ದಶಗ್ರೀವಶಂ ಪ್ರಾಪ್ತಾಸ್ತಾಸುಶೋಕಾಕುಲಾಃ ಸ್ತ್ರಿಯಃ ॥ ೧೦ ॥</div>
	<div class="verse">ದೀನವಕ್ತ್ರೇಕ್ಷಣಾಃ ಶ್ಯಾಮಾ ಮೃಗಃ ಸಿಂಹವಶಾ ಇವ ।<br />ಕಾಚಿಚ್ಚಿಂತಯತೀ ತತ್ರ ಕಿಂ ನುಂ ಮಾಂಭಕ್ಷಯಿಷ್ಯತಿ ॥ ೧೧ ॥</div>
	<div class="verse">ಕಾಚಿದ್ದಧ್ಯೌ ಸುದುಃಖಾರ್ತಾ ಅಪಿ ಮಾಂಮಾರಯೇದಯಮ್ ।<br />ಇತಿ ಮಾತೃಪಿತೄನ್​ ಸ್ಮೃತ್ವಾ ಭರ್ತೄನ್​ಭ್ರಾತೄಂಸ್ತಥೈವ ಚ ॥ ೧೨ ॥</div>
	<div class="verse">ದುಃಖಶೋಕಸಮಾವಿಷ್ಟಾ ವಿಲೇಪುಃ ಸಹಿತಾಃಸ್ತ್ರಿಯಃ ।<br />ಕಥಂ ನು ಖಲು ಮೇ ಪುತ್ರೋ ಭವಿಷ್ಯತಿಮಯಾ ವಿನಾ ॥ ೧೩ ॥</div>
	<div class="verse">ಮಾತಾ ಕಥಂ ಕಥಂ ಭ್ರಾತಾ ನಿಮಗ್ನಾಃ ಶೋಕಸಾಗರೇ ।<br />ಹಾ ಕಥಂ ನು ಕರಿಷ್ಯಾಮಿ ಭರ್ತುಸ್ತಸ್ಮಾದಹಂ ವಿನಾ ॥೧೪</div>
	<div class="verse">ಮೃತ್ಯೋ ಪ್ರಸಾದಯಾಮಿ ತ್ವಾಂ ನಯಮಾಂ ದುಃಖಭಾಗಿನೀಮ್ ।<br />ಕಿಂನು ತದ್​ದುಷ್ಕೃತಂ ಕರ್ಮ ಪುರಾದೇಹಾಂತರೇ ಕೃತಮ್ ॥ ೧೫ ॥</div>
	<div class="verse">ಏವಂ ಸ್ಮ ದುಃಖಿತಾಃ ಸರ್ವಾಃ ಪತಿತಾಃ ಶೋಕಸಾಗರೇ ।<br />ನ ಖಲ್ವಿದಾನೀಂ ಪಶ್ಯಾಮೋ ದುಃಖಸ್ಯಾಸ್ಯಾಂತಮಾತ್ಮನಃ ॥ ೧೬ ॥</div>
	<div class="verse">ಅಹೋ ದಿಙõ್​ಮಾನುಷಂ ಲೋಕಂ ನಾಸ್ತಿ ಖಲ್ವಧಮಃ ಪರಃ ।<br />ಯದ್​ದುರ್ಬಲಾ ಬಲವತಾ ಭರ್ತಾರೋರಾವಣೇನ ನಃ ॥ ೧೭ ॥</div>
	<div class="verse">ಸೂರ್ಯೇಣೋದಯತಾ ಕಾಲೇನಕ್ಷತ್ರಾಣೀವ ನಾಶಿತಾಃ ।<br />ಅಹೋ ಸುಬಲವದ್ರಕ್ಷೋವಧೋಪಾಯೇಷು ರಜ್ಯತೇ ॥ ೧೮ ॥</div>
	<div class="verse">ಅಹೋ ದುರ್ವೃತ್ತಮಾಸ್ಥಾಯ ನಾತ್ಮಾನಂವೈ ಜುಗುಪ್ಸತೇ ।<br />ಸರ್ವಥಾ ಸದೃಶಸ್ತಾವದ್ವಿಕ್ರಮೋಽಸ್ಯ ದುರಾತ್ಮನಃ ॥ ೧೯ ॥</div>
	<div class="verse">ಇದಂ ತ್ವಸದೃಶಂ ಕರ್ಮ ಪರದಾರಾಭಿಮರ್ಶನಮ್ ।<br />ಯಸ್ಮಾದೇಷ ಪರಕ್ಯಾಸು ರಮತೇರಾಕ್ಷಸಾಧಮಃ ॥ ೨೦ ॥</div>
	<div class="verse">ತಸ್ಮಾದ್ವೈ ಸ್ತ್ರೀಕೃತೇನೈವ ಪ್ರಾಪ್ಸ್ಯತೇದುರ್ಮತಿರ್ವಧಮ್ ।<br /> <span>ಸತೀಭಿರ್ವರನಾರೀಭಿರೇವಂ ವಾಕ್ಯೇಽಭ್ಯು ದೀರಿತೇ ॥ ೨೧ </span></div>
	<div class="verse">ನೇದುರ್ದುಂದುಭಯಃ ಖಸ್ಥಾಃ ಪುಷ್ಪವೃಷ್ಟಿಃ ಪಪಾತ ಚ ।<br />ಶಪ್ತಃ ಸ್ತ್ರೀಭಿಃ ಸ ತು ಸಮಂ ಹತೌಜಾ ಇವನಿಷ್ಪ್ರಭಃ ॥ ೨೨ ॥</div>
	<div class="verse">ಪತಿವ್ರತಾಭಿಃ ಸಾಧ್ವೀಭಿರ್ಬಭೂವ ವಿಮನಾಇವ ।<br />ಏವಂ ವಿಲಪಿತಂ ತಾಸಾಂ ಶೃಣ್ವನ್​ರಾಕ್ಷಸಪುಂಗವಃ ॥ ೨೩ ॥</div>
	<div class="verse">ಪ್ರವಿವೇಶ ಪುರೀಂ ಲಂಕಾಂ ಪೂಜ್ಯಮಾನೋನಿಶಾಚರೈಃ ।<br />ಏತಸ್ಮಿನ್ನಂತರೇ ಘೋರಾ ರಾಕ್ಷಸೀಕಾಮರೂಪಿಣೀ ॥ ೨೪ ॥</div>
	<div class="verse">ಸಹಸಾ ಪತಿತಾ ಭೂಮೌ ಭಗಿನೀ ರಾವಣಸ್ವಸಾ ।<br />ತಾಂ ಸ್ವಸಾರಂ ಸಮುತ್ಥಾಪ್ಯ ರಾವಣಃಪರಿಸಾಂತ್ವಯನ್​ ॥ ೨೫ ॥</div>
	<div class="verse">ಅಬ್ರವೀತ್​ ಕಿಮಿದಂ ಭದ್ರೇ ವಕ್ತುಕಾಮಾಸಿ ಮೇ ದ್ರುತಮ್ ।<br />ಸಾ ಬಾಷ್ಪಪರಿರುದ್ಧಾಕ್ಷೀ ರಕ್ತಾಕ್ಷೀವಾಕ್ಯಮಬ್ರವೀತ್​ ॥ ೨೬ ॥</div>
	<div class="verse">ಕೃತಾಸ್ಮಿ ವಿಧವಾ ರಾಜಂಸ್ತ್ವಯಾ ಬಲವತಾಬಲಾತ್​ ।<br />ಏತೇ ರಾಜಂಸ್ತ್ವಯಾ ವೀರಾ ದೈತ್ಯಾ ವಿನಿಹತಾರಣೇ ॥ ೨೭ ॥</div>
	<div class="verse">ಕಾಲಕೇಯಾ ಇತ ಖ್ಯಾತಾಃ ಸಹಸ್ರಾಣಿಚತುರ್ದಶ ।<br />ಪ್ರಾಣೋಭ್ಯೋಽಪಿ ಗರೀಯಾನ್​ ಮೇ ತತ್ರಭರ್ತಾ ಮಹಾಬಲಃ ॥ ೨೮ ॥</div>
	<div class="verse">ಸೋಽಪಿ ತ್ವಯಾ ಹತಸ್ತಾತ ರಿಪುಣಾಭ್ರಾತೃಗೃಧ್ನುನಾ ।<br />ತ್ವಯಾಸ್ಮಿ ನಿಹತಾ ರಾಜನ್​ ಸ್ವಯಮೇವ ಹಿಬಂಧುನಾ ॥ ೨೯ ॥</div>
	<div class="verse">ರಾಜನ್​ ವೈಧವ್ಯಶಬ್ದಂ ಚ ಭೋಕ್ಷ್ಯಾಮಿತ್ವತ್ಕೃತೇ ಹ್ಯಹಮ್ ।<br />ನನು ನಾಮ ತ್ವಯಾ ರಕ್ಷ್ಯೋಜಾಮಾತಾ ಸಮರೇಷ್ವಪಿ ॥ ೩೦ ॥</div>
	<div class="verse">ಸ ತ್ವಯಾ ನಿಹತೋ ಯುದ್ಧೇಸ್ವಯಮೇವ ನ ಲಜ್ಜಸೇ ।<br />ಏವಮುಕ್ತೋ ದಶಗ್ರೀವೋಭಗಿನ್ಯಾಕ್ರೋಶಮಾನಯಾ ॥ ೩೧ ॥</div>
	<div class="verse">ಅಬ್ರವೀತ್​ ಸಾಂತ್ವಯಿತ್ವಾ ತಾಂಸಾವಪೂರ್ವಮಿದಂ ವಚಃ ।<br />ಅಲಂ ವತ್ಸೇ ರುದಿತ್ವಾ ತೇ ನ ಭೇತವ್ಯಂ ಚಸರ್ವಶಃ ॥ ೩೨ ॥</div>
	<div class="verse">ದಾನಮಾನಪ್ರಸಾದೈಸ್ತ್ವಾಂತೋಷಯಿಷ್ಯಾಮಿ ಯತ್ನತಃ ।<br />ಯುದ್ಧಪ್ರಮತ್ತೋ ವ್ಯಾಕ್ಷಿಪ್ತೋಜಯಕಾಂಕ್ಷೀ ಕ್ಷಿಪನ್​ ಶರಾನ್​ ॥ ೩೩ ॥</div>
	<div class="verse">ನಾವಗಚ್ಛಾಮಿ ಯುದ್ಧೇಷು ಸ್ವಾನ್​ ಪರಾನ್​ವಾಪ್ಯಹಂ ಶುಭೇ ।<br />ಜಾಮಾತರಂ ನ ಜಾನೇ ಸ್ಮ ಪ್ರಹರನ್​ಯುದ್ಧದುರ್ಮದಃ ॥ ೩೪ ॥</div>
	<div class="verse">ತೇನಾಸೌ ನಿಹತಃ ಸಂಖ್ಯೇ ಮಯಾ ಭರ್ತಾ ತವ ಸ್ವಸಃ ।<br />ಅಸ್ಮಿನ್​ ಕಾಲೇ ತು ಯತ್ಪ್ರಾಪ್ತಂ ತತ್ಕರಿಷ್ಯಾಮಿತೇ ಹಿತಮ್ ॥ ೩೫ ॥</div>
	<div class="verse">ಭ್ರಾತುರೈಶ್ವರ್ಯಯುಕ್ತಸ್ಯ ಖರಸ್ಯ ವಸ ಪಾರ್ಶ್ವತಃ ।<br />ಚತುರ್ದಶಾನಾಂ ಭ್ರಾತಾ ತೇ ಸಹಸ್ರಾಣಾಂಭವಿಷ್ಯತಿ ॥ ೩೬ ॥</div>
	<div class="verse">ಪ್ರಭುಃ ಪ್ರಯಾಣೇ ದಾನೇ ಚ ರಾಕ್ಷಸಾನಾಂ ಮಹಾಬಲಃ ।<br />ತತ್ರ ಮಾತೃಷ್ವಸೇಯಸ್ತೇಭ್ರಾತಾಯಂ ವೈ ಖರಃ ಪ್ರಭುಃ ॥ ೩೭ ॥</div>
	<div class="verse">ಭವಿಷ್ಯತಿ ತವಾದೇಶಂ ಸದಾಕುರ್ವನ್ನಿಶಾಚರಃ ।<br />ಶೀಘ್ರಂ ಗಚ್ಛತ್ವಯಂ ವೀರೋದಂಡಕಾನ್​ ಪರಿರಕ್ಷಿತುಮ್ ॥ ೩೮ ॥</div>
	<div class="verse">ದೂಷಣೋಽಸ್ಯ ಬಲಾಧ್ಯಕ್ಷೋ ಭವಿಷ್ಯತಿ ಮಹಾಬಲಃ ।<br />ತತ್ರ ತೇ ವಚನಂ ಶೂರಂ ಕರಿಷ್ಯತಿ ಸದಾಖರಃ ॥ ೩೯ ॥</div>
	<div class="verse">ರಕ್ಷಸಾಂ ಕಾಮರೂಪಾಣಾಂ ಪ್ರಭುರೇಷಭವಿಷ್ಯತಿ ।<br />ಏವಮುಕ್ತ್ವಾ ದಶಗ್ರೀವಃ ಸೈನ್ಯಮಸ್ಯಾದಿದೇಶ ಹ ॥ ೪೦ ॥</div>
	<div class="verse">ಚತುರ್ದಶ ಸಹಸ್ರಾಣಿ ರಕ್ಷಸಾಂವೀರ್ಯಶಾಲಿನಾಮ್ ।<br />ಸ ತೈಃ ಪರಿವೃತಃ ಸರ್ವೈರಾಕ್ಷಸೈರ್ಘೋರದರ್ಶನೈಃ ॥ ೪೧ ॥</div>
	<div class="verse">ಅಗಚ್ಛತ ಖರಃ ಶೀಘ್ರಂದಂಡಕಾನಕುತೋಭಯಃ ।<br />ಸ ತತ್ರ ಕಾರಯಾಮಾಸ ರಾಜ್ಯಂನಿಹತಕಂಟಕಮ್ ॥ ೪೨ ॥</div>
	<p>ಸಾ ಚ ಶೂರ್ಪಣಖಾ ತತ್ರನ್ಯವಸದ್ದಂಡಕಾವನೇ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತಿರ್ವಿಂಶಃಸರ್ಗಃ</div>
	
	
	<div class="sname"><b>ಪಂಚವಿಂಶಃ  ಸರ್ಗಃ - ಮಧುವಧವಾರಣಮ್</b> ೫೨ ಶ್ಲೋಕಗಳು</div>
	<div class="verse">ಸ ತು ದತ್ವಾ ದಶಗ್ರೀವೋ ವನಂಘೋರಂ ಖರಸ್ಯ ತತ್​ ।<br />ಭಗಿನೀಂ ಚ ಸಮಾಶ್ವಾಸ್ಯ ಹೃಷ್ಟಃ ಸ್ವಸ್ಥತರೋಽಭವತ್​ ॥ ೧ ॥</div>
	<div class="verse">ತತೋ ನಿಕುಂಭಿಲಾ ನಾಮ ಲಂಕೋಪವನಮುತ್ತಮಮ್ ।<br />ತದ್ರಾಕ್ಷಸೇಂದ್ರೋ ಬಲವಾನ್​ ಪ್ರವಿವೇಶಸಹಾನುಗಃ ॥ ೨ ॥</div>
	<div class="verse">ತತೋ ಯೂಪಶತಾಕೀರ್ಣಂಸೌಮ್ಯಚೈತ್ಯೋಪಶೋಭಿತಮ್ ।<br />ದದರ್ಶ ವಿಷ್ಠಿತಂ ಯಜ್ಞಂ ಶ್ರಿಯಾಸಂಪ್ರಜ್ವಲನ್ನಿವ ॥ ೩ ॥</div>
	<div class="verse">ತತಃ ಕೃಷ್ಣಾಜಿನಧರಂಕಮಂಡಲುಶಿಖಾಧ್ವಜಮ್ ।<br />ದದರ್ಶ ಸ್ವಸುತಂ ತತ್ರ ಮೇಘನಾದಂಭಯಾವಹಮ್ ॥ ೪ ॥</div>
	<div class="verse">ತಂ ಸಮಾಸಾದ್ಯ ಲಂಕೇಶಃ ಪರಿಷ್ವಜ್ಯಾಥಬಾಹುಭಿಃ ।<br />ಅಬ್ರವೀತ್​ ಕಿಮಿದಂ ವತ್ಸ ವರ್ತಸೇ ಬ್ರೂಹಿತತ್ತ್ವತಃ ॥ ೫ ॥</div>
	<div class="verse">ಉಶನಾ ತ್ವಬ್ರವೀತ್ತತ್ರ ಯಜ್ಞ ಸಂಪತ್ಸಮೃದ್ಧಯೇ ।<br />ರಾವಣಂ ರಾಕ್ಷಸಶ್ರೇಷ್ಠಂ ದ್ವಿಜಶ್ರೇಷ್ಠೋಮಹಾತಪಾಃ ॥ ೬ ॥</div>
	<div class="verse">ಅಹಮಾಖ್ಯಾಮಿ ತೇ ರಾಜನ್​ ಶ್ರೂಯತಾಂಸರ್ವಮೇವ ತತ್​ ।<br />ಯಜ್ಞಾಸ್ತೇ ಸಪ್ತ ಪುತ್ರೇಣ ಪ್ರಾಪ್ತಾಃ ಸುಬಹುವಿಸ್ತರಾಃ ॥ ೭ ॥</div>
	<div class="verse">ಅಗ್ನಿಷ್ಟೋಮೋಽಶ್ವಮೇಧಶ್ಚ ಯಜ್ಞೋ ಬಹುಸುವರ್ಣಕಃ ।<br />ರಾಜಸೂಯಸ್ತಥಾ ಯಜ್ಞೋಗೋಮೇಧೋ ವೈಷ್ಣವಸ್ತಥಾ ॥ ೮ ॥</div>
	<div class="verse">ಮಾಹೇಶ್ವರೇ ಪ್ರವೃತ್ತೇ ತು ಯಜ್ಞೇಪುಂಭಿಃ ಸುದುರ್ಲಭೇ ।<br />ವರಾಂಸ್ತೇ ಲಬ್ಧವಾನ್​ ಪುತ್ರಃ ಸಾಕ್ಷಾತ್​ಪಶುಪತೇರಿಹ ॥ ೯ ॥</div>
	<div class="verse">ಕಾಮಗಂ ಸ್ಯಂದನಂದಿವ್ಯಮಂತರಿಕ್ಷಚರಂ ಧ್ರುವಮ್ ।<br />ಮಾಯಾಂ ಚ ತಾಮಸೀಂ ನಾಮ ಯಯಾ ಸಂಪದ್ಯತೇ ತಮಃ ॥ ೧೦ ॥</div>
	<div class="verse">ಏತಯಾ ಕಿಲ ಸಂಗ್ರಾಮೇ ಮಾಯಯಾರಾಕ್ಷಸೇಶ್ವರ ।<br />ಪ್ರಯುಕ್ತಯಾ ಗತಿಃ ಶಕ್ಯಾ ನ ಹಿ ಜ್ಞಾತುಂ ಸುರಾಸುರೈಃ ॥ ೧೧ ॥</div>
	<div class="verse">ಅಕ್ಷಯಾವಿಷುಧೀ ಬಾಣೈಶ್ಚಾಪಂ ಚಾಪಿಸುದುರ್ಜಯಮ್ ।<br />ಅಸ್ತ್ರಂ ಚ ಬಲವದ್ರಾಜನ್​ಶತ್ರುವಿಧ್ವಂಸನಂರಣೇ ॥ ೧೨ ॥</div>
	<div class="verse">ಏತಾನ್​ ಸರ್ವಾನ್​ ವರಾನ್​ಲಬ್ಧ್ವಾಪುತ್ರಸ್ತೇಽಯಂ ದಶಾನನ ।<br />ಅದ್ಯ ಯಜ್ಞಸಮಾಪ್ತೌ ಚ ತ್ವಾಂ ದಿದೃಕ್ಷುಃ ಸ್ಥಿತೋ ಹ್ಯಹಮ್ ॥ ೧೩ ॥</div>
	<div class="verse">ತತೋಽಬ್ರವೀದ್ದಶಗ್ರೀವೋ ನಶೋಭನಮಿದಂ ಕೃತಮ್ ।<br />ಪೂಜಿತಾಃ ಶತ್ರವೋಯಸ್ಮಾದ್​ದ್ರವ್ಯೈರಿಂದ್ರಪುರೋಗಮಾಃ ॥ ೧೪ ॥</div>
	<div class="verse">ಏಹೀದಾನೀಂ ಕೃತಂ ವಿದ್ಧಿ ಸುಕೃತಂ ತನ್ನಸಂಶಯಃ ।<br />ಆಗಚ್ಛ ಸೌಮ್ಯ ಗಚ್ಛಾಮ ಸ್ವಮೇವಭವನಂ ಪ್ರತಿ ॥ ೧೫ ॥</div>
	<div class="verse">ತತೋ ಗತ್ವಾ ದಶಗ್ರೀವಃ ಸಪುತ್ರಃ ಸವಿಭೀಷಣಃ ।<br />ಸ್ತ್ರಿಯೋಽವತಾರಯಾಮಾಸ ಸರ್ವಾಸ್ತಾ ಬಾಷ್ಪಗದ್ಗದಾಃ ॥ ೧೬ ॥</div>
	<div class="verse">ಲಕ್ಷಿಣ್ಯೋ ರತ್ನಭೂತಾಶ್ಚದೇವದಾನವರಕ್ಷಸಾಮ್ ।<br />ತಸ್ಯ ತಾಸು ಮತಿಂ ಜ್ಞಾತ್ವಾ ಧರ್ಮಾತ್ಮಾ ವಾಕ್ಯಮಬ್ರವೀತ್​ ॥ ೧೭ ॥</div>
	<div class="verse">ಈದೃಶೈಸ್ತ್ವಂಸಮಾಚಾರೈರ್ಯಶೋರ್ಽಥಕುಲನಾಶನೈ ಃ ।<br />ಧರ್ಷಣಂ ಜ್ಞಾತಿನಾಂ ಜ್ಞಾತ್ವಾ ಸ್ವಮತೇನವಿಷೇಷ್ಟಸೇ ॥ ೧೮ ॥</div>
	<div class="verse">ಜ್ಞಾತೀಂಸ್ತಾನ್​ಧರ್ಷಯಿತ್ವೇಮಾಸ್ತ್ವಯಾನೀತಾಃ ಪರಾಂಗನಾಃ ।<br />ತ್ವಾಮತಿಕ್ರಮ್ಯ ಮಧುನಾ ರಾಜನ್​ಕುಂಭೀನಸೀ ಹೃತಾ ॥ ೧೯ ॥</div>
	<div class="verse">ರಾವಣಸ್ತ್ವಬ್ರವೀದ್ವಾಕ್ಯಂ ನಾವಗಚ್ಛಾಮಿ ಕಿಂನ್ವಿದಮ್ ।ಕೋಽಯಂ ಯಸ್ತು ತ್ವಯಾಖ್ಯಾತೋಮಧುರಿತ್ಯೇವ ನಾಮತಃ ॥ ೨೦ ॥</div>
	<div class="verse">ವಿಭೀಷಣಸ್ತು ಸಂಕ್ರುದ್ಧೋ ಭ್ರಾತರಂವಾಕ್ಯಮಬ್ರವೀತ್​ ।<br />ಶ್ರೂಯತಾಮಸ್ಯ ಪಾಪಸ್ಯ ಕರ್ಮಣಃ ಫಲಮಾಗತಮ್ ॥ ೨೧ ॥</div>
	<div class="verse">ಮಾತಾಮಹಸ್ಯ ಯೋಽಸ್ಮಾಕಂ ಜ್ಯೇಷ್ಠೋ ಭ್ರಾತಾ ಸುಮಾಲಿನಃ ।<br />ಮಾಲ್ಯವಾನಿತಿ ವಿಖ್ಯಾತೋ ವೃದ್ಧಃ ಪ್ರಾಜ್ಞೋ ನಿಶಾಚರಃ ॥ ೨೨ ॥</div>
	<div class="verse">ಪಿತಾ ಜ್ಯೇಷ್ಠೋ ಜನನ್ಯಾ ನೋ ಹ್ಯಸ್ಮಾಕಂಚಾರ್ಯಕೋಽಭವತ್​ ।<br />ತಸ್ಯ ಕುಂಭೀನಸೀ ನಾಮದುಹಿತುರ್ದುಹಿತಾಭವತ್​ ॥ ೨೩ ॥</div>
	<div class="verse">ಮಾತೃಷ್ವಸರಥಾಸ್ಮಾಕಂ ಸಾ ಚಕನ್ಯಾನಲೋದ್ಭವಾ ।<br />ಭವತ್ಯಸ್ಮಾಕಮೇವೈಷಾ ಭ್ರಾತೄಣಾಂಧರ್ಮತಃ ಸ್ವಸಾ ॥ ೨೪ ॥</div>
	<div class="verse">ಸಾ ಹೃತಾ ಮಧುನಾ ರಾಜನ್​ ರಾಕ್ಷಸೇನಬಲೀಯಸಾ ।<br />ಯಜ್ಞಪ್ರವೃತ್ತೇ ಪುತ್ರೇ ತು ಮಯಿ ಚಾಂತರ್ಜಲೋಷಿತೇ ॥ ೨೫ ॥</div>
	<div class="verse">ಕುಂಭಕರ್ಣೇ ಮಹಾರಾಜನಿದ್ರಾಮನುಭವತ್ಯಥ ।<br />ನಿಹತ್ಯ ರಾಕ್ಷಸಶ್ರೇಷ್ಠಾನಮಾತ್ಯಾನಿಹಸಂಮತಾನ್​ ॥ ೨೬ ॥</div>
	<div class="verse">ಧರ್ಷಯಿತ್ವಾ ಹೃತಾ ಸಾ ತುಗುಪ್ತಾಪ್ಯಂತಃಪುರೇ ತವ ।<br />ಶ್ರುತ್ವಾಪಿ ತನ್ಮಹಾರಾಜ ಕ್ಷಾಂತಮೇವಹತೋ ನ ಸಃ ॥ ೨೭ ॥</div>
	<div class="verse">ಯಸ್ಮಾದವಶ್ಯಂ ದಾತವ್ಯಾ ಕನ್ಯಾ ಭರ್ತೆ್ರÃಹಿ ಭ್ರಾತೃಭಿಃ ।<br />ತದೇತತ್​ ಕರ್ಮಣೋ ಹ್ಯಸ್ಯ ಫಲಂಪಾಪಸ್ಯ ದುರ್ಮತೇ ॥ ೨೮ ॥</div>
	<div class="verse">ಅಸ್ಮಿನ್ನೇವಾಭಿಸಂಪ್ರಾಪ್ತಂ ಲೋಕೇವಿದಿತಮಸ್ತು ತೇ ।<br />ವಿಭೀಷಣವಚಃ ಶ್ರುತ್ವಾ ರಾಕ್ಷಸೇಂದ್ರಃ ಸ ರಾವಣಃ ॥ ೨೯ ॥</div>
	<div class="verse">ದೌರಾತ್ಮ್ಯೇನಾತ್ಮನೋದ್ಧೂತಸ್ತಪ್ತಾಂಭಾಇವ ಸಾಗರಃ ।<br />ತತೋಽಬ್ರವೀದ್ದಶಗ್ರೀವಃ ಕ್ರುದ್ಧಃ ಸಂರಕ್ತಲೋಚನಃ ॥ ೩೦ ॥</div>
	<div class="verse">ಕಲ್ಪ್ಯತಾಂ ಮೇ ರಥಃ ಶೀಘ್ರಂ ಶೂರಾಃ ಸಜ್ಜೀಭವಂತು ನಃ ।<br />ಭ್ರಾತಾ ಮೇ ಕುಂಭಕರ್ಣಶ್ಚ ಯೇ ಚ ಮುಖ್ಯಾ ನಿಶಾಚರಾಃ ॥ ೩೧ ॥</div>
	<div class="verse">ವಾಹನಾನ್ಯಧಿರೋಹಂತುನಾನಾಪ್ರಹರಣಾಯುಧಾಃ ।<br />ಅದ್ಯ ತಂ ಸಮರೇ ಹತ್ವಾ ಮಧುಂರಾವಣನಿರ್ಭಯಮ್ ॥ ೩೨ ॥</div>
	<div class="verse">ಸುರಲೋಕಂ ಗಮಿಷ್ಯಾಮಿಯುದ್ಧಾಕಾಂಕ್ಷೀ ಸುಹೃದ್ವೃತಃ ।<br />ಅಕ್ಷೌಹಿಣೀಸಹಸ್ರಾಣಿ ಚತ್ವಾರ್ಯಗ್ರ್ಯಾಣಿರಕ್ಷಸಾಮ್ ॥ ೩೩ ॥</div>
	<div class="verse">ನಾನಾಪ್ರಹರಣಾನ್ಯಾಶುನಿರ್ಯಯುರ್ಯುದ್ಧ ಕಾಂಕ್ಷಿಣಾಮ್ ।<br /> ಇಂದ್ರಜಿತ್ವಗ್ರಜಿತ್​ ಸೈನ್ಯಾತ್​ ಸೈನಿಕಾನ್​ಪರಿಗೃಹ್ಯ ಚ ॥ ೩೪ ॥</div>
	<div class="verse">ಜಗಾಮ ರಾವಣೋ ಮಧ್ಯೇಕುಂಭಕರ್ಣಶ್ಚ ಪೃಷ್ಠತಃ ।<br />ವಿಭೀಷಣಶ್ಚ ಧರ್ಮಾತ್ಮಾ ಲಂಕಾಯಾಂಧರ್ಮಮಾಚರತ್​ ॥ ೩೫ ॥</div>
	<div class="verse">ಶೇಷಾಃ ಸರ್ವೇ ಮಹಾಭಾಗಯುಯುರ್ಮಧುಪುರಂ ಪ್ರತಿ ।<br />ಖರೈರುಷ್ಟ್ರೆರ್ೈಹಯೈರ್ದೀಪ್ತೈಃಶಿಂಶುಮಾರೈರ್ಮಹೋರಗೈಃ ॥ ೩೬ ॥</div>
	<div class="verse">ರಾಕ್ಷಸಾಃ ಪ್ರಯಯುಃ ಸರ್ವೇಕೃತ್ವಾಕಾಶಂ ನಿರಂತರಮ್ ।<br />ದೈತ್ಯಾಶ್ಚ ಶತಶಸ್ತತ್ರ ಕೃತವೈರಾಶ್ಚದೈವತೈಃ ॥ ೩೭ ॥</div>
	<div class="verse">ರಾವಣಂ ಪ್ರೇಕ್ಷ್ಯ ಗಚ್ಛಂತಮನ್ವಗಚ್ಛನ್​ ಹಿ ಪೃಷ್ಠತಃ ।<br />ಸ ತು ಗತ್ವಾ ಮಧುಪುರಂ ಪ್ರವಿಶ್ಯ ಚದಶಾನನಃ ॥ ೩೮ ॥</div>
	<div class="verse">ನ ದದರ್ಶ ಮಧುಂ ತತ್ರ ಭಗಿನೀಂ ತತ್ರ ದೃಷ್ಟವಾನ್​ ।<br />ಸಾ ಚ ಪ್ರಹ್ವಾಂಜಲಿರ್ಭೂತ್ವಾ ಶಿರಸಾ ಚರಣೌಗತಾ ॥ ೩೯ ॥</div>
	<div class="verse">ತಸ್ಯ ರಾಕ್ಷಸರಾಜಸ್ಯ ತ್ರಸ್ತಾ ಕುಂಭೀನಸೀ ತದಾ ।<br />ತಾಂ ಸಮುತ್ಥಾಪಯಾಮಾಸ ನಭೇತವ್ಯಮಿತಿ ಬ್ರುವನ್​ ॥ ೪೦ ॥</div>
	<div class="verse">ರಾವಣೋ ರಾಕ್ಷಸಶ್ರೇಷ್ಠಃ ಕಿಂ ಚಾಪಿಕರವಾಣಿ ತೇ ।<br />ಸಾಬ್ರವೀದ್ಯದಿ ಮೇ ರಾಜನ್​ ಪ್ರಸನ್ನಸ್ತ್ವಂಮಹಾಭುಜ ॥ ೪೧ ॥</div>
	<div class="verse">ಭರ್ತಾರಂ ನ ಮಮೇಹಾದ್ಯ ಹಂತುಮರ್ಹಸಿಮಾನದ ।<br />ನ ಹೀದೃಶಂ ಭಯಂ ಕಿಂಚಿತ್​ಕುಲಸ್ತ್ರೀಣಾಮಿಹೋಚ್ಯತೇ ॥ ೪೨ ॥</div>
	<div class="verse">ಭಯಾನಾಮಪಿ ಸರ್ವೇಷಾಂ ವೈಧವ್ಯಂವ್ಯಸನಂ ಮಹತ್​ ।<br />ಸತ್ಯವಾಗ್ಭವ ರಾಜೇಂದ್ರಮಾಮವೇಕ್ಷಸ್ವ ಯಾಚತೀಮ್ ॥ ೪೩ ॥</div>
	<div class="verse">ತ್ವಯಾಪ್ಯುಕ್ತಂ ಮಹಾರಾಜ ನಭೇತವ್ಯಮಿತಿ ಸ್ವಯಮ್ ।<br />ರಾವಣಸ್ತ್ವಬ್ರವೀದ್ಧೃಷ್ಟಃ ಸ್ವಸಾರಂತತ್ರ ಸಂಸ್ಥಿತಾಮ್ ॥ ೪೪ ॥</div>
	<div class="verse">ಕ್ವ ಚಾಸೌ ತವ ಭರ್ತಾ ವೈ ಮಮ ಶೀಘ್ರಂನಿವೇದ್ಯತಾಮ್ ।<br />ಸಹ ತೇನ ಗಮಿಷ್ಯಾಮಿ ಸುರಲೋಕಂಜಯಾಯ ಹಿ ॥ ೪೫ ॥</div>
	<div class="verse">ತವ ಕಾರುಣ್ಯಸೌಹಾರ್ದಾನ್ನಿವೃತ್ತೋಽಸ್ಮಿ ಮಧೋರ್ವಧಾತ್​ ।<br />ಇತ್ಯುಕ್ತಾಸಾ ಸಮುತ್ಥಾಪ್ಯ ಪ್ರಸುಪ್ತಂತಂ ನಿಶಾಚರಮ್ ॥ ೪೬ ॥</div>
	<div class="verse">ಅಬ್ರವೀತ್​ ಸಂಪ್ರಹೃಷ್ಟೇವ ರಾಕ್ಷಸೀ ಸಾಪತಿಂ ವಚಃ ।<br />ಏಷ ಪ್ರಾಪ್ತೋ ದಶಗ್ರೀವೋ ಮಮಭ್ರಾತಾ ಮಹಾಬಲಃ ॥ ೪೭ ॥</div>
	<div class="verse">ಸುರಲೋಕಜಯಾಕಾಂಕ್ಷೀ ಸಾಹಾಯ್ಯೇತ್ವಾಂ ವೃಣೋತಿ ಚ ।<br />ತದಸ್ಯ ತ್ವಂ ಸಹಾಯಾರ್ಥಂಸಬಂಧುರ್ಗಚ್ಛ ರಾಕ್ಷಸ ॥</div>
	<div class="verse">೪೮ ಸ್ನಿಗ್ಧಸ್ಯ ಭಜಮಾನಸ್ಯ ಯುಕ್ತಮರ್ಥಾಯ ಕಲ್ಪಿತುಮ್ ।<br />ತಸ್ಯಾಸ್ತದ್ವಚನಂ ಶ್ರುತ್ವಾ ತಥೇತ್ಯಾಹಮಧುರ್ವಚಃ ॥ ೪೯ ॥</div>
	<div class="verse">ದದರ್ಶ ರಾಕ್ಷಸಶ್ರೇಷ್ಠಂಯಥಾನ್ಯಾಯಮುಪೇತ್ಯ ಸಃ ।<br />ಪೂಜಯಾಮಾಸ ಧರ್ಮೇಣ ರಾವಣಂ ರಾಕ್ಷಸಾಧಿಪಮ್ ॥ ೫೦ ॥</div>
	<div class="verse">ಪ್ರಾಪ್ಯ ಪೂಜಾಂ ದಶಗ್ರೀವೋಮಧುವೇಶ್ಮನಿ ವೀರ್ಯವಾನ್​ ।<br />ತತ್ರ ಚೈಕಾಂ ನಿಶಾಮುಷ್ಯ ಗಮನಾಯೋಪಚಕ್ರಮೇ ॥ ೫೧ ॥</div>
	<div class="verse">ತತಃ ಕೈಲಾಸಮಾಸಾದ್ಯ ಶೈಲಂವೈಶ್ರವಣಾಲಯಮ್ ।<br />ರಾಕ್ಷಸೇಂದ್ರೋ ಮಹೇಂದ್ರಾಭಃ ಸೇನಾಮುಪನಿವೇಶಯತ್​ ॥ ೫೨ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚವಿಂಶಃ ಸರ್ಗಃ</div>
	
	
	<div class="sname"><b>ಷಡ್ವಿಂಶಃ  ಸರ್ಗಃ - ನಲಕೂಬರಶಾಪಃ</b> ೬೦ ಶ್ಲೋಕಗಳು</div>
	<div class="verse">ಸ ತು ತತ್ರ ದಶಗ್ರೀವಃ ಸಹ ಸೈನ್ಯೇನವೀರ್ಯವಾನ್​ ।<br />ಅಸ್ತಂ ಪ್ರಾಪ್ತೇ ದಿನಕರೇ ನಿವಾಸಂಸಮರೋಚಯತ್​ ॥ ೧ ॥</div>
	<div class="verse">ಉದಿತೇ ವಿಮಲೇ ಚಂದ್ರೇ ತುಲ್ಯಪರ್ವತವರ್ಚಸಿ ।<br />ಪ್ರಸುಪ್ತಂ ಸುಮಹತ್​ ಸೈನ್ಯಂನಾನಾಪ್ರಹರಣಾಯುಧಮ್ ॥ ೨ ॥</div>
	<div class="verse">ರಾವಣಸ್ತು ಮಹಾವೀರ್ಯೋ ನಿಷಣ್ಣಃ ಶೈಲಮೂರ್ಧನಿ ।<br />ಸ ದದರ್ಶ ಗುಣಾಂಸ್ತತ್ರಚಂದ್ರಪಾದಸುಶೋಭಿತಾನ್​ ॥ ೩ ॥</div>
	<div class="verse">ಕರ್ಣಿಕಾರವನೈರ್ದೀಪ್ತೈಃಕದಂಬಗಹನೈಸ್ತಥಾ ।<br />ಪದ್ಮಿನೀಭಿಶ್ಚ ಫುಲ್ಲಾಭಿರ್ಮಂದಾಕಿನ್ಯಾ ಜಲೈರಪಿ ॥ ೪ ॥</div>
	<div class="verse">ಚಂಪಾಕಾಶೋಕಪುನ್ನಾಗಮಂದಾರತರುಭಿಸ್ತಥಾ ।<br />ಚೂತಪಾಟಲಲೋಧ್ರೈಶ್ಚ ಪ್ರಿಯಂಗ್ವರ್ಜುನಕೇತಕೈಃ ॥ ೫ ॥</div>
	<div class="verse">ತಗರೈರ್ನಾರೀಕೇಲೈಶ್ಚಪ್ರಿಯಾಲಪನಸೈಸ್ತಥಾ ।<br />ಆರಗ್ವಧೈಸ್ತಮಾಲೈಶ್ಚಪ್ರಿಯಾಲಬಕುಲೈರಪಿ ॥ ೬ ॥</div>
	<div class="verse">ಏತರೈರನ್ಯೈಶ್ಚತರುಭಿರುದ್ಧಾಸಿತವನಾಂತರೇ ।<br />ಕಿಂನರಾ ಮದನೇನಾರ್ತಾ ರಕ್ತಾ ಮಧುಕಂಠಿನಃ ॥ ೭ ॥</div>
	<div class="verse">ಸಮಂ ಸಂಪ್ರಜಗುರ್ಯತ್ರಮನುಷಸ್ತುಷ್ಟಿವಿವರ್ಧನಮ್ ।<br />ವಿದ್ಯಾಧರಾ ಮದಕ್ಷೀಬಾಮದರಕ್ತಾಂತಲೋಚನಾಃ ॥ ೮ ॥</div>
	<div class="verse">ಯೋಷಿದ್ಭಿಃ ಸಹಸಂಕ್ರಾಂತಾಶ್ಚಿಕ್ರೀಡುರ್ಜಹೃಷುಶ್ಚ ವೈ ।ಘಂಟಾನಾಮಿವ ಸಂವಾದಃ ಶುಶ್ರುವೇಮಧುರಸ್ವರಃ ॥ ೯ ॥</div>
	<div class="verse">ಅಪ್ಸರೋಗಣಸಂಘಾನಾಂ ಗಾಯತಾಂಧನದಾಲಯೇ ।<br />ಪುಷ್ಪವರ್ಷಾಣಿ ಮುಂಚಂತೋ ನಗಾಃ ಪವನತಾಡಿತಾಃ ॥ ೧೦ ॥</div>
	<div class="verse">ಶೈಲಂ ತಂ ವಾಸಯಂತೀವಮಧುಮಾಧವಗಂಧಿನಃ ।<br />ಮಧುಪುಷ್ಪರಜಃಪೃಕ್ತಂಗಂಧಮಾದಾಯ ಪುಷ್ಕಲಮ್ ॥ ೧೧ ॥</div>
	<div class="verse">ಪ್ರವವೌ ವರ್ಧಯನ್​ ಕಾಮಂ ರಾವಣಸ್ಯಸುಖೋಽನಿಲಃ ।<br />ಗೇಯಾತ್​ ಪುಷ್ಪಸಮೃದ್ಧ್ಯಾ ಚಶೈತ್ಯಾದ್ವಾಯೋರ್ಗಿರೇರ್ಗುಣಾತ್​ ॥ ೧೨ ॥</div>
	<div class="verse">ಪ್ರವೃತ್ತಾಯಾಂ ರಜನ್ಯಾಂ ಚಚಂದ್ರಸ್ಯೋದಯನೇನ ಚ ।<br />ರಾವಣಃ ಸುಮಹಾವೀರ್ಯಃ ಕಾಮಸ್ಯ ವಶಮಾಗತಃ ॥ ೧೩ ॥</div>
	<div class="verse">ವಿನಿಶ್ವಸ್ಯ ವಿನಿಶ್ವಸ್ಯ ಶಶಿನಂ ಸಮವೈಕ್ಷತ।<br />ಏತಸ್ಮಿನ್ನಂತರೇ ತತ್ರದಿವ್ಯಾಭರಣಭೂಷಿತಾ ॥ ೧೪ ॥</div>
	<div class="verse">ಸರ್ವಾಪ್ಸರೋವರಾ ರಂಭಾದಿವ್ಯಪುಷ್ಪವಿಭೂಷಿತಾ ।<br />ದಿವ್ಯಚಂದನಲಿಪ್ತಾಂಗೀ ಮಂದಾರಕೃತಮೂರ್ಧಜಾ ॥</div>
	<div class="verse"><span>೧೫ ದಿವ್ಯೋತ್ಸವಕೃತಾರಂಭಾಪೂರ್ಣಚಂದ್ರನಿಭಾನನಾ ।<br />ಚಕ್ಷುರ್ಮನೋಹರಂ ಪೀನಂಮೇಖಲಾದಾಮಭೂಷಿತಮ್ ॥ </span>೧೬</div>
	<div class="verse">ಸಮುದ್ವಹಂತೀ ಜಘನಂರತಿಪ್ರಾಭೃತಮುತ್ತಮಮ್ ।<br />ಕೃತೈರ್ವಿಶೇಷಕೈರಾರ್ದೆ್ರೈಃಷಡರ್ತುಕುಸುಮೋದ್ಧವೈಃ ॥ ೧೭ ॥</div>
	<div class="verse">ಬಭಾವನ್ಯತಮೇವ ಶ್ರೀಃ ಕಾಂತಿಶ್ರೀದ್ಯುತಿಕೀರ್ತಿಭಿಃ ।<br />ನೀಲಂ ಸತೋಯಮೇಘಾಭಂ ವಸ್ತ್ರಂಸಮವಗುಂಠಿತಾ ॥ ೧೮ ॥</div>
	<div class="verse">ಯಸ್ಯಾ ವಕ್ತ್ರಂ ಶಶಿನಿಭಂ ಭುವೌಚಾಪನಿಭೇ ಶುಭೇ ।<br />ಊರೂ ಕರಿಕರಾಕಾರೌ ಕರೌಪಲ್ಲವಕೋಮಲೌ ॥ ೧೯ ॥</div>
	<div class="verse">ಸೈನ್ಯಮಧ್ಯೇನ ಗಚ್ಛಂತೀರಾವಣೇನೋಪವೀಕ್ಷಿತಾ ।<br />ತಾಂ ಸಮುತ್ಥಾಯ ಗಚ್ಛಂತೀಂಕಾಮಬಾಣವಶಂ ಗತಃ ॥ ೨೦ ॥</div>
	<div class="verse">ಕರೇ ಗೃಹೀತ್ವಾ ಲಜ್ಜಂತೀಂಸ್ಮಯಮಾನೋಽಭ್ಯಭಾಷತ ।<br />ಕ್ವ ಗಚ್ಛಸಿ ವರಾರೋಹೇ ಕಾಂ ಸಿದ್ಧಿಂ ಭಜಸೇಸ್ವಯಮ್ ॥ ೨೧ ॥</div>
	<div class="verse">ಕಸ್ಯಾಭ್ಯುದಯಕಾಲೋಽಯಂಯಸ್ತ್ವಾಂ ಸಮುಪಭೋಕ್ಷತೇ ।<br />ತ್ವದಾನನರಸಸ್ಯಾದ್ಯ ಪದ್ಮೋತ್ಪಲಸುಗಂಧಿನಃ ॥ ೨೨ ॥</div>
	<div class="verse">ಸುಧಾಮೃತರಸಸ್ಯೇವ ಕೋಽದ್ಯ ತೃಪ್ತಿಂಗಮಿಷ್ಯತಿ ।<br />ಸ್ವರ್ಣಕುಂಭನಿಭೌ ಪೀನೌ ಶುಭೌ ಭೀರುನಿರಂತರೌ ॥ ೨೩ ॥</div>
	<div class="verse">ಕಸ್ಯೋರಃಸ್ಥಲಸಂಸ್ಪರ್ಶಂ ದಾಸ್ಯತಸ್ತೇಕುಚಾವಿಮೌ ।<br />ಸುವರ್ಣಚಕ್ರಪ್ರತಿಮಂ ಸ್ವರ್ಣದಾಮಚಿತಂಪೃಥು ॥ ೨೪ ॥</div>
	<div class="verse">ಅಧ್ಯಾರೋಹತಿ ಕಸ್ತೇಽದ್ಯ ಜಘನಂಸ್ವರ್ಗರೂಪಿಣಮ್ ।<br />ಮದ್ವಿಶಿಷ್ಟಃ ಪುಮಾನ್​ ಕೋಽದ್ಯ ಶಕ್ರೋವಿಷ್ಣುರಥಾಶ್ವಿನೌ ॥ ೨೫ ॥</div>
	<div class="verse">ಮಾಮತೀತ್ಯ ಹಿ ಯಂ ಚ ತ್ವಂ ಯಾಸಿ ಭೀರು ನ ಶೋಭನಮ್ ।<br />ವಿಶ್ರಮ ತ್ವಂ ಪೃಥುಶ್ರೋಣಿ ಶಿಲಾತಲಮಿದಂ ಶುಭಮ್ ॥ ೨೬ ॥</div>
	<div class="verse">ತ್ರೈಲೋಕ್ಯೇ ಯಃ ಪ್ರಭುಶ್ಚೈವ ಮದನ್ಯೋ ನೈವ ವಿದ್ಯತೇ ।<br />ತದೇವಂ ಪ್ರಾಂಜಲಿಂ ಪ್ರಹ್ವೋ ಯಾಚತೇ ತ್ವಾಂ ದಶಾನನಃ ॥ ೨೭ ॥</div>
	<div class="verse">ಭರ್ತುಭರ್ತಾ ವಿಧಾತಾ ಚ ತ್ರೈಲೋಕ್ಯಸ್ಯ ಭಜಸ್ವ ಮಾಮ್ ।<br />ಏವಮುಕ್ತಾಬ್ರವೀದ್ರಂಭಾ ವೇಪಮಾನಾಕೃತಾಂಜಲಿಃ ॥ ೨೮ ॥</div>
	<div class="verse">ಪ್ರಸೀದ ನಾರ್ಹಸೇ ವಕ್ತುಮೀದೃಶಂ ತ್ವಂಹಿ ಮೇ ಗುರುಃ ।<br />ಅನ್ಯೇಭ್ಯೋ ಹಿ ತ್ವಯಾ ರಕ್ಷ್ಯಾ ಪ್ರಾಪ್ನುಯಾಂ ಧರ್ಷಣಂ ಯದಿ ॥</div>
	<div class="verse">೨೯ <span>ತದ್ಧರ್ಮತಃ ಸ್ನುಷಾ ತೇಽಹಂ ತತ್ತ್ವಮೇವ ಬ್ರವೀಮಿ ತೇ ।<br />ಅಥಾಬ್ರವೀದ್ದಶಗ್ರೀವಶ್ಚರಣಾಧೋಮುಖೀಂ ಸ್ಥಿತಾಮ್ ॥ ೩೦ </span></div>
	<div class="verse">ರೋಮಹರ್ಷಮನುಪ್ರಾಪ್ತಾಂದೃಷ್ಟಮಾತ್ರೇಣ ತಾಂ ತದಾ ।<br />ಸುತಸ್ಯ ಯದಿ ಮೇ ಭಾರ್ಯಾ ತತಸ್ತ್ವಂಹಿ ಸ್ನುಷಾ ಭವೇಃ ॥ ೩೧ ॥</div>
	<div class="verse">ಬಾಢಮಿತ್ಯೇವ ಸಾ ರಂಭಾ ಪ್ರಾಹರಾವಣಮುತ್ತರಮ್ ।<br />ಧರ್ಮತಸ್ತೇ ಸುತಸ್ಯಾಹಂ ಭಾರ್ಯಾ ರಾಕ್ಷಸಪುಂಗವ ॥ ೩೨ ॥</div>
	<div class="verse">ಪುತ್ರಃ ಪ್ರಿಯತರಃ ಪ್ರಾಣೈರ್ಭಾ್ರತುರ್ವೈಶ್ರವಣಸ್ಯ ತೇ ।<br />ವಿಖ್ಯಾತಸ್ತ್ರಿಷು ಲೋಕೇಷು ನಲಕೂಬರಇತ್ಯಯಮ್ ॥ ೩೩ ॥</div>
	<div class="verse">ಧರ್ಮತೋ ಯೋ ಭವೇದ್ವಿಪ್ರಃ ಕ್ಷತ್ರಿಯೋ ವೀರ್ಯತೋ ಭವೇತ್​ ।<br />ಕ್ರೋಧಾದ್ಯಶ್ಚ ಭವೇದಗ್ನಿಃ ಕ್ಷಾಂತ್ಯಾ ಚ ವಸುಧಾಸಮಃ ॥ ೩೪ ॥</div>
	<div class="verse">ತಸ್ಯಾಸ್ಮಿ ಕೃತಸಂಕೇತಾಲೋಕಪಾಲಸುತಸ್ಯ ವೈ ।<br />ತಮುದ್ದಿಶ್ಯ ತು ಮೇ ಸರ್ವಂವಿಭೂಷಣಮಿದಂ ಕೃತಮ್ ॥ ೩೫ ॥</div>
	<div class="verse">ತಥಾ ತಸ್ಯ ಹಿ ನಾನ್ಯಸ್ಯ ಭಾವೋ ಮಾಂ ಪ್ರತಿತಿಷ್ಠತಿ ।<br />ತೇನ ಸತ್ಯೇನ ಮಾಂ ರಾಜನ್​ಮೋಕ್ತುಮರ್ಹಸ್ಯರಿಂದಮ ॥ ೩೬ ॥</div>
	<div class="verse">ಸ ಹಿ ತಿಷ್ಠತಿ ಧರ್ಮಾತ್ಮಾ ಮಾಂ ಪ್ರತೀಕ್ಷನ್​ಸಮುತ್ಸುಕಃ ।<br /> ತತ್ರ ವಿಘ್ನಂ ಸುತಸ್ಯೇಹ ಕರ್ತುಂ ನಾರ್ಹಸಿಮುಂಚ ಮಾಮ್ ॥ ೩೭ ॥</div>
	<div class="verse">ಸದ್ಭಿರಾಚರಿತಂ ಮಾರ್ಗಂ ಗಚ್ಛ ರಾಕ್ಷಸಪುಂಗವ ।<br />ಮಾನನೀಯೋ ಮಮ ತ್ವಂ ಹಿ ಪಾಲನೀಯಾ ತಥಾಸ್ಮಿ ತೇ ॥ ೩೮ ॥</div>
	<div class="verse">ಏವಮುಕ್ತೋ ದಶಗ್ರೀವಃ ಪ್ರತ್ಯುವಾಚ ವಿನೀತವತ್​ ।<br />ಸ್ನುಷಾಸ್ಮಿ ಯದವೋಚಸ್ತ್ವಮೇಕಪತ್ನೀಷ್ವಯಂಕ್ರಮಃ ॥ ೩೯ ॥</div>
	<div class="verse">ದೇವಲೋಕಸ್ಥಿತಿರಿಯಂ ಸುರಾಣಾಂಶಾಶ್ವತೀ ಮತಾ ।<br />ಪತಿರಪ್ಷರಸಾಂ ನಾಸ್ತಿ ನಚೈಕಸ್ತ್ರೀಪರಿಗ್ರಹಃ ॥ ೪೦ ॥</div>
	<div class="verse">ಏವಮುಕ್ತ್ವಾ ಸ ತಾಂ ರಕ್ಷೋ ನಿವೇಶ್ಯ ಚಶಿಲಾತಲೇ ।<br />ಕಾಮಭೋಗಾಭಿಸಂಸಕ್ತೋಮೈಥುನಾಯೋಪಚಕ್ರಮೇ ॥ ೪೧ ॥</div>
	<div class="verse">ಸಾ ವಿಭುಕ್ತಾ ತತೋ ರಂಭಾಭ್ರಷ್ಟಮಾಲ್ಯವಿಭೂಷಣಾ ।<br />ಗಜೇಂದ್ರಾಕ್ರೀಡಮಥಿತಾ ನದೀವಾಕುಲತಾಂಗತಾ ॥ ೪೨ ॥</div>
	<div class="verse">ಲುಲಿತಾಕುಲಕೇಶಾಂತಾ ಕರವೇಪಿತಪಲ್ಲವಾ ।<br />ಪವನೇನಾವಧೂತೇವ ಲತಾ ಕುಸುಮಶಾಲಿನೀ ॥ ೪೩ ॥</div>
	<div class="verse">ಸಾ ವೇಪಮಾನಾ ಲಜ್ಜಂತೀ ಭೀತಾಕರಕೃತಾಂಜಲಿಃ ।<br /> ನಲಕೂಬರಮಾಸಾದ್ಯ ಪಾದಯೋರ್ನಿಪಪಾತಹ॥ ೪೪ ॥</div>
	<div class="verse">ತದವಸ್ಥಾಂ ಚ ತಾಂ ದೃಷ್ಟ್ವಾ ಮಹಾತ್ಮಾ ನಲಕೂಬರಃ ।<br />ಅಬ್ರವೀತ್​ ಕಿಮಿದಂ ಭದ್ರೇ ಪಾದಯೋಃ ಪತಿತಾಸಿ ಮೇ ॥ ೪೫ ॥</div>
	<div class="verse">ಸಾ ವೈ ನಿಃಶ್ವಸಮಾನಾ ತು ವೇಪಮಾನಾಕೃತಾಮಜಲಿಃ ।<br />ತಸ್ಮೈ ಸರ್ವಂಯಥಾತತ್ತ್ವಮಾಖ್ಯಾತುಮುಪಚಕ್ರವೆ ುÃ॥ ೪೬ ॥</div>
	<div class="verse">ಏಷ ದೇವ ದಶಗ್ರೀವಃ ಪ್ರಾಪ್ತೋಗಂತುಂ ತ್ರಿವಿಷ್ಟಪಮ್ ।<br />ತೇನ ಸೈನ್ಯಸಹಾಯೇನ ನಿಶೇಯಂಪರಿಣಾಮಿತಾ ॥ ೪೭ ॥</div>
	<div class="verse">ಆಯಾಂತೀ ತೇನ ದೃಷ್ಟಾಸ್ಮಿ ತ್ವತ್ಸಕಾಶಮರಿಂದಮ ।<br />ಗೃಹೀತಾ ತೇನ ಪೃಷ್ಟಾಸ್ಮಿ ಕಸ್ಯ ತ್ವಮಿತಿರಕ್ಷಸಾ ॥ ೪೮ ॥</div>
	<div class="verse">ಮಯಾ ತು ಸರ್ವಂ ಯತ್​ ಸತ್ಯಂ ತಸ್ಮೈಸರ್ವಂ ನಿವೇದಿತಮ್ ।<br />ಕಾಮಮೋಹಾಭಿಭೂತಾತ್ಮಾ ನಾಶ್ರೌಷೀತ್ತದ್ವಚೋ ಮಮ ॥ ೪೯ ॥</div>
	<div class="verse">ಯಾಚ್ಯಮಾನೋ ಮಯಾ ದೇವ ಸ್ನುಷಾತೇಽಹಮಿತಿ ಪ್ರಭೋ ।<br />ತತ್​ ಸರ್ವಂ ಪೃಷ್ಠತಃ ಕೃತ್ತಾಬಲಾತ್ತೇನಾಸ್ಮಿ ಧರ್ಷಿತಾ ॥ ೫೦ ॥</div>
	<div class="verse">ಏವಂ ತ್ವಮಪರಾಧಂ ಮೇಕ್ಷಂತುಮರ್ಹಸಿ ಸುವ್ರತ ।<br /> ನ ಹಿ ತುಲ್ಯಬಲಂ ಸೌಮ್ಯ ಸ್ತ್ರಿಯಾಶ್ಚಪುರುಷಸ್ಯ ಚ ॥ ೫೧ ॥</div>
	<div class="verse">ಏತಚ್ಛ್ರುತ್ವಾ ತು ಸಂಕ್ರುದ್ಧಸ್ತದಾವೈಶ್ರವಣಾತ್ಮಜಃ ।<br />ಧರ್ಷಣಾಂ ತಾಂ ಪರಾಂ ಶ್ರುತ್ವಾ ಧ್ಯಾನಂಸಂಪ್ರವಿವೇಶ ಹ ॥ ೫೨ ॥</div>
	<div class="verse">ತಸ್ಯ ತತ್​ ಕರ್ಮ ವಿಜ್ಞಾಯ ತದಾವೈಶ್ರವಣಾತ್ಮಜಃ ।<br />ಮುಹೂರ್ತಾತ್​ ಕ್ರೋಧತಾಮ್ರಾಕ್ಷಸ್ತೋಯಂ ಜಗ್ರಾಹಪಾಣಿನಾ ॥ ೫೩ ॥</div>
	<div class="verse">ಗೃಹೀತ್ವಾ ಸಲಿಲಂ ಸರ್ವಮುಪಸ್ಪೃಶ್ಯ ಯಥಾವಿಧಿ ।<br />ಉತ್ಸಸರ್ಜ ಯಥಾಶಾಪಂ ರಾಕ್ಷಸೇಂದ್ರಾಯದಾರುಣಮ್ ॥ ೫೪ ॥</div>
	<div class="verse">ಅಕಾಮಾ ತೇನ ಯಸ್ಮಾತ್ತ್ವಂ ಬಲಾದ್ಭದ್ರೇಪ್ರಧರ್ಷಿತಾ ।<br />ತಸ್ಮಾತ್​ ಸ ಯುವತೀಮನ್ಯಾಂನಾಕಾಮಾಮುಪಯಾಸ್ಯತಿ ॥ ೫೫ ॥</div>
	<div class="verse">ಯದಾ ಹ್ಯಕಾಮಂ ಕಾಮಾರ್ತೋ ಧರ್ಷಯಿಷ್ಯತಿ ಯೋಷಿತಮ್ ।<br />ಮೂರ್ಧಾ ತು ಸಪ್ತಧಾ ತಸ್ಯ ಶಕಲೀಭವಿತಾ ತದಾ ॥ ೫೬ ॥</div>
	<div class="verse">ತಸ್ಮಿನ್ನುದಾಹೃತೇ ಶಾಪೇ ಜ್ವಲಿತಾಗ್ನಿಸಮಪ್ರಭೇ ।<br />ದೇವದುಂದುಭಯೋ ನೇದುಃ ಪುಷ್ಪವೃಷ್ಟಿಶ್ಚ ಖಾಚ್ಚ್ಯುತಾ ॥ ೫೭ ॥</div>
	<div class="verse">ಪಿತಾಮಹಮುಖಾಶ್ಚೈವ ಸರ್ವೇ ದೇವಾಃಪ್ರಹರ್ಷಿತಾಃ ।<br /> ಜ್ವಾತ್ವಾ ಲೋಕಗತಿಂ ಸರ್ವಾಂ ತಸ್ಯ ಮೃತ್ಯುಂ ಚ ರಕ್ಷಸಃ ॥ ೫೮ ॥</div>
	<div class="verse">ಋಷಯಃ ಪಿತರಶ್ಚೈವಪ್ರೀತಿಮಾಪುರನುತ್ತಮಾಮ್ ।<br />ಶ್ರುತ್ವಾ ತು ಸ ದಶಗ್ರೀವಸ್ತಂ ಶಾಪಂರೋಮಹರ್ಷಣಮ್ ॥ ೫೯ ॥</div>
	<div class="verse">ನಾರೀಷು ಮೈಥುನೇ ಭಾವಂನಾಕಾಮಾಸ್ವಭ್ಯರೋಚಯತ್​ ।<br />ತೇನ ನೀತಾಃ ಸ್ತ್ರಿಯಃ ಪ್ರೀತಿಮಾಪುಃ ಸರ್ವಾಃ ಪತಿವ್ರತಾಃ ॥ ೬೦ ॥</div>
	<p>ನಲಕೂಬರನಿರ್ಮುಕ್ತಂ ಶಾಪಂ ಶ್ರುತ್ವಾಮನಃಪ್ರಿಯಮ್ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡ್ವಿಂಶಃ ಸರ್ಗಃ</div>
	
	
	<div class="sname"><b>ಸಪ್ತವಿಂಶಃ  ಸರ್ಗಃ - ಸುಮಾಲಿ ವಧಃ</b> ೫೨ ಶ್ಲೋಕಗಳು</div>
	<div class="verse">ಕೈಲಾಸಂ ಲಂಘಯಿತ್ವಾಥ ದಶಗ್ರೀವಃ ಸರಾವಣಃ ।<br />ಆಸಸಾದ ಮಹಾತೇಜಾ ಇಂದ್ರಲೋಕಂ ನಿಶಾಚರಃ ॥ ೧ ॥</div>
	<div class="verse">ತಸ್ಯ ರಾಕ್ಷಸಸೈನ್ಯಸ್ಯಸಮಂತಾದುಪಯಾಸ್ಯತಃ ।<br />ದೇವಲೋಕಂ ಯಯೌ ಶಬ್ದೋ ಮಥ್ಯಮಾನಾರ್ಣವೋಪಮಃ ॥ ೨ ॥</div>
	<div class="verse">ಶ್ರುತ್ವಾ ತು ರಾವಣಂಪ್ರಾಪ್ತಮಿಂದ್ರಶ್ಚಲಿತ ಆಸನಾತ್​ ।<br /> ಅಬ್ರವೀತ್ತತ್ರ ತಾನ್​ ದೇವಾನ್​ ಸರ್ವಾನೇನಸಮಾಗತಾನ್​ ॥ ೩ ॥</div>
	<div class="verse">ಆದಿತ್ಯಾನ್​ ಸವಸೂನ್​ ರುದ್ರಾನ್​ ವಿಶ್ವಾನ್​ಸಾಧ್ಯಾನ್​ ಮರುದ್ಗಣಾನ್​ ।<br />ಸಜ್ಜೀಭವತ ಯುದ್ಧಾರ್ಥಂ ರಾವಣಸ್ಯ ದುರಾತ್ಮನಃ ॥ ೪ ॥</div>
	<div class="verse">ಏವಮುಕ್ತಸ್ತು ಶಕ್ರೇಣ ದೇವಾಃ ಶಕ್ರಸಮಾ ಯುಧಿ ।<br />ಸಂನಹ್ಯ ಸುಮಹಾಸತ್ತ್ವಾಯುದ್ಧಶ್ರದ್ಧಾಸಮನ್ವಿತಾಃ ॥ ೫ ॥</div>
	<div class="verse">ಸ ತು ದೀನಃ ಪರಿತ್ರಸ್ತೋ ಮಹೇಂದ್ರೋರಾವಣಂ ಪ್ರತಿ ।<br />ವಿಷ್ಣೋಃ ಸಮೀಪಮಾಗಮ್ಯ ವಾಕ್ಯಮೇತದುವಾಚ ಹ ॥ ೬ ॥</div>
	<div class="verse">ವಿಷ್ಣೋ ಕಥಂ ಕರಿಷ್ಯಾಮಿಮಹಾವೀರ್ಯಪರಾಕ್ರಮಃ ।<br />ಅಸೌ ಹಿ ಬಲವಾನ್​ ರಕ್ಷೋಯುದ್ಧಾರ್ಥಮಭಿವರ್ತತೇ ॥ ೭ ॥</div>
	<div class="verse">ವರಪ್ರದಾನಾದ್ಬಲವಾನ್ನ ಖಲ್ವನ್ಯೇನಹೇತುನಾ ।<br />ತತ್ತು ಸತ್ಯಂ ವಚಃ ಕಾರ್ಯಂಯದುಕ್ತಂ ಪದ್ಮಯೋನಿನಾ ॥ ೮ ॥</div>
	<div class="verse">ತದ್ಯಥಾ ನಮುಚಿರ್ವೃತ್ರೋ ಬಲಿರ್ನರಕಶಂಬರೌ ।<br />ತ್ವದ್ಬಲಂ ಸಮವಷ್ಟಭ್ಯ ಮಯಾದಗ್ಧಾಸ್ತಥಾ ಕುರು ॥ ೯ ॥</div>
	<div class="verse">ನ ಹ್ಯನ್ಯೋ ದೇವ ದೇವೇಶ ತ್ವಾಮೃತೇ ಮಧುಸೂದನ ।<br /> ಗತಿಃ ಪರಾಯಣಂ ಚಾಸ್ತಿ ತ್ರೈಲೋಕ್ಯೇಸಚರಾಚರೇ ॥ ೧೦ ॥</div>
	<div class="verse">ತ್ವಂ ಹಿ ನಾರಾಯಣಃ ಶ್ರೀಮಾನ್​ ಪದ್ಮನಾಭಃ ಸನಾತನಃ ।<br />ತ್ವಯೇಮೇ ಸ್ಥಾಪಿತಾ ಲೋಕಾಃ ಶಕ್ರಶ್ಚಾಹಂ ಸುರೇಶ್ವರಃ ॥ ೧೧ ॥</div>
	<div class="verse">ತ್ವಯಾ ಸೃಷ್ಟಮಿದಂ ಸರ್ವಂತ್ರೈಲೋಕ್ಯಂ ಸಚರಾಚರಮ್ ।<br />ತ್ವಾಮೇವ ಭಗವನ್​ ಸರ್ವೇ ಪ್ರವಿಶಂತಿಯುಗಕ್ಷಯೇ ॥ ೧೨ ॥</div>
	<div class="verse">ತದಾಚಕ್ಷ್ವ ಯಥಾ ತತ್ತ್ವಂ ದೇವದೇವ ಮಮ ಸ್ವಯಮ್ ।<br />ಅಪಿ ಚಕ್ರಸಹಾಯಸ್ತ್ವಂ ಯೋತ್ಸ್ಯಸೇರಾವಣಂ ಪ್ರಭೋ ॥ ೧೩ ॥</div>
	<div class="verse">ಏವಮುಕ್ತಃ ಸ ಶಕ್ರೇಣ ದೇವೋನಾರಾಯಣಃ ಪ್ರಭುಃ ।<br />ಅಬ್ರವೀನ್ನ ಪರಿತ್ರಾಸಃ ಕಾರ್ಯಸ್ತೇಶ್ರೂಯತಾಂ ಚ ಮೇ ॥ ೧೪ ॥</div>
	<div class="verse">ನ ತಾವದೇಷ ದುಷ್ಟಾತ್ಮಾ ಶಕ್ರೋಜೇತುಂ ಸುರಾಸುರೈಃ ।<br />ಹಂತುಂ ಚಾಪಿ ಸಮಾಸಾದ್ಯ ವರದಾನೇನದುರ್ಜಯಃ ॥ ೧೫ ॥</div>
	<div class="verse">ಸರ್ವಥಾ ತು ಮಹತ್​ ಕರ್ಮ ಕರಿಷ್ಯತಿಬಲೋತ್ಕಟಃ ।<br />ರಾಕ್ಷಸಃ ಪುತ್ರಸಹಿತೋದೃಷ್ಟಮೇತನ್ನಿಸರ್ಗತಃ ॥ ೧೬ ॥</div>
	<div class="verse">ಯತ್ತು ಮಾಂ ತ್ವಮಭಾಷಿಷ್ಠಾ ಯುಧ್ಯಸ್ವೇತಿ ಸುರೇಶ್ವರ ।<br /> ನಾಹಂ ತಂ ಪ್ರತಿಯೋತ್ಸ್ಯಾಮಿ ರಾವಣಂರಾಕ್ಷಸಂ ಯುಧಿ ॥ ೧೭ ॥</div>
	<div class="verse">ನಾಹತ್ವಾ ಸಮರೇ ಶತ್ರುಂ ವಿಷ್ಣುಃ ಪ್ರತಿನಿವರ್ತತೇ ।<br />ದುರ್ಲಭಶ್ಚೈವ ಕಾಮೋಽದ್ಯ ವರಗುಪ್ತಾದ್ಧಿ ರಾವಣಾತ್​ ॥ ೧೮ ॥</div>
	<div class="verse">ಪ್ರತಿಜಾನೇ ಚ ದೇವೇಂದ್ರ ತ್ವತ್ಸಮೀಪೇ ಶತಕ್ರತೋ ।<br />ಭವಿತಾಸ್ಮಿ ಯಥಾಸ್ಯಾಹಂ ರಕ್ಷಸೋಮೃತ್ಯು ಕಾರಣಮ್ ॥ ೧೯ ॥</div>
	<div class="verse">ಅಹಮೇವ ನಿಹಂತಾಸ್ಮಿ ರಾವಣಂಸಪುರಃಸರಮ್ ।<br />ದೇವತಾ ನಂದಯಿಷ್ಯಾಮಿ ಜ್ಞಾತ್ವಾಕಾಲಮುಪಾಗಮತ್​ ॥ ೨೦ ॥</div>
	<div class="verse">ಏತತ್ತೇ ಕಥಿತಂ ತತ್ತ್ವಂ ದೇವರಾಜಶಚೀಪತೇ ।<br />ಯುಧ್ಯಸ್ವ ವಿಗತತ್ರಾಸಃ ಸರ್ವೈಃ ಸಾರ್ಧಂ ಮಹಾಬಲ ॥ ೨೧ ॥</div>
	<div class="verse">ತತೋ ರುದ್ರಾಃ ಸಹಾದಿತ್ಯಾ ವಸವೋಮರುತೋಽಶ್ವಿನೌ ।<br />ಸಂನದ್ಧಾ ನಿರ್ಯಯುಸ್ತೂರ್ಣಂರಾಕ್ಷಸಾನಭಿತಃ ಪುರಾತ್​ ॥ ೨೨ ॥</div>
	<div class="verse">ಏತಸ್ಮಿನ್ನಂತರೇ ನಾದಃ ಶುಶ್ರುವೇರಜನೀಕ್ಷಯೇ ।<br />ತಸ್ಯ ರಾವಣಸೈನ್ಯಸ್ಯ ಪ್ರಯುದ್ಧಸ್ಯ ಸಮಂತತಃ ॥ ೨೩ ॥</div>
	<div class="verse">ತೇ ತೇ ಪ್ರಯುದ್ಧಾ ಮಹಾವೀರ್ಯಾ ಹ್ಯನ್ಯೋನ್ಯಮಭಿವೀಕ್ಷ್ಯ ವೈ ।<br />ಸಂಗ್ರಾಮಮೇವಾಭಿಮುಖಾ ಹ್ಯಭ್ಯವರ್ತಂತ ಹೃಷ್ಟವತ್​ ॥೨೪</div>
	<div class="verse">ತತೋ ದೈವತಸೈನ್ಯಾನಾಂ ಸಂಕ್ಷೋಭಃ ಸಮಜಾಯತ ।<br />ತದಕ್ಷಯಂ ಮಹಾಸೈನ್ಯಂ ದೃಷ್ಟ್ವಾಸಮರಮೂರ್ಧನಿ ॥ ೨೫ ॥</div>
	<div class="verse">ತತೋ ಯುದ್ಧಂ ಸಮಭವದ್ದೇವದಾನವರಕ್ಷಸಾಮ್ ।<br />ಘೋರಂ ತುಮುಲನಿರ್ಹಾ್ರದಂನಾನಾಪ್ರಹರಣೋದ್ಯತಮ್ ॥ ೨೬ ॥</div>
	<div class="verse">ಏತಸ್ಮಿನ್ನಂತರೇ ಶೂರಾ ರಾಕ್ಷಸಾಘೋರದರ್ಶನಾಃ ।<br />ಯುದ್ಧಾರ್ಥಂ ಸಮವರ್ತಂತ ಸಚಿವಾರಾವಣಸ್ಯ ತೇ ॥ ೨೭ ॥</div>
	<div class="verse">ಮಾರೀಚಶ್ಚ ಪ್ರಹಸ್ತಶ್ಚಮಹಾಪಾರ್ಶ್ವಮಹೋದರೌ ।<br />ಅಕಂಪನೋ ನಿಕುಂಭಶ್ಚ ಶುಕಃ ಸಾರಣಏವಚ॥ ೨೮ ॥</div>
	<div class="verse">ಸಂಹ್ಲಾದೋ ಧೂಮಕೇತುಶ್ಚಮಹಾದಂಷ್ಟ್ರೋ ಘಟೋದರಃ ।<br />ಜಂಬುಮಾಲೀ ಮಹಾಹ್ರಾದೋ ವಿರೂಪಾಕ್ಷಶ್ಚರಾಕ್ಷಸಃ ॥ ೨೯ ॥</div>
	<div class="verse">ಸುಪ್ತಘ್ನೋ ಯಜ್ಞಕೋಪಶ್ಚದುರ್ಮುಖೋ ದೂಷಣಃ ಖರಃ ।<br />ತ್ರಿಶಿರಾಃ ಕರವೀರಾಕ್ಷಃ ಸೂರ್ಯಶತ್ರುಶ್ಚ ರಾಕ್ಷಸಃ ॥ ೩೦ ॥</div>
	<div class="verse"><span>ಮಹಾಕಾಯೋಽತಿಕಾಯಶ್ಚ ದೇವಾಂತಕನರಾಂತಕೌ ।<br /> </span>ಏತೈಃ ಸರ್ವೈಃ ಪರಿವೃತೋ ಮಹಾವೀರ್ಯೋಮಹಾಬಲಃ ॥ ೩೧ ॥</div>
	<div class="verse">ರಾವಣಸ್ಯಾರ್ಯಕಃ ಸೈನ್ಯಂ ಸುಮಾಲೀಪ್ರವಿವೇಶ ಹ ।<br />ಸದೈವತಗಣಾನ್​ ಸರ್ವನ್ನಾನಾಪ್ರಹರಣೈಃಶಿತೈಃ ॥ ೩೨ ॥</div>
	<div class="verse">ವ್ಯಧ್ವಂಸಯತ್​ ಸುಸಂಕ್ರುದ್ಧೋವಾಯುರ್ಜಲಧರಾನಿವ ।<br />ತದ್ದೈವತಬಲಂ ರಾಮ ಹನ್ಯಮಾನಂ ನಿಶಾಚರೈಃ ॥ ೩೩ ॥</div>
	<div class="verse">ಪ್ರಣುನ್ನಂ ಸರ್ವತೋ ದಿಗ್ಭ್ಯಃ ಸಿಂಹನುನ್ನಾ ಮೃಗಾ ಇವ ।<br />ಏತಸ್ಮಿನ್ನಂತರೇ ಶೂರೋವಸೂನಾಮಷ್ಟಮೋ ವಸುಃ ॥ ೩೪ ॥</div>
	<div class="verse">ಸಾವಿತ್ರ ಇತಿ ವಿಖ್ಯಾತಃ ಪ್ರವಿವೇಶರಣಾಜಿರಮ್ ।<br />ಸೈನ್ಯೈಃ ಪರಿವೃತೋ ಹೃಷ್ಟೋನಾನಾಪ್ರಹರಣೋದ್ಯತೈಃ ॥ ೩೫ ॥</div>
	<div class="verse">ತ್ರಾಸಯನ್​ ಶತ್ರುಸೈನ್ಯಾನಿ ಸಿಂಹಃ ಕ್ಷುದ್ರಮೃಗಾನಿವ ।<br />ತಥಾದಿತ್ಯೌ ಮಹಾವೀರ್ಯೌ ತ್ವಸ್ಟಾ ಪೂಷಾ ಚದಂಶಿತೌ ॥ ೩೬ ॥</div>
	<div class="verse">ನಿರ್ಭಯೌ ಸಹ ಸೈನ್ಯೇನ ತದಾಪ್ರವಿಶತಾಂ ರಣೇ ।<br />ತತೋ ಯುದ್ಧಂ ಸಮಭವತ್​ ಸುರಾಣಾಂಸಹ ರಾಕ್ಷಸೈಃ ॥ ೩೭ ॥</div>
	<div class="verse">ಕ್ರುದ್ಧಾನಾಂ ರಕ್ಷಸಾಂ ಕೀರ್ತಿಂಸಮರೇಷ್ವನಿವರ್ತಿನಾಮ್ ।<br /> ತತಸ್ತೇ ರಾಕ್ಷಸಾಃ ಸರ್ವೇ ವಿಬುಧಾನ್​ಸಮರೇ ಸ್ಥಿತಾನ್​ ॥ ೩೮ ॥</div>
	<div class="verse">ನಾನಾಪ್ರಹರಣೈರ್ಘೋರೈರ್ಜಘ್ನುಃಶತಸಹಸ್ರಶಃ ।<br />ದೇವಾಶ್ಚ ರಾಕ್ಷಸಾನ್​ ಘೋರಾನ್​ಮಹಾಬಲಪರಾಕ್ರಮಾನ್​ ॥ ೩೯ ॥</div>
	<div class="verse">ಸಮರೇ ವಿಮಲೈಃ ಶಸ್ತ್ರೈರುಪನಿನ್ಯುರ್ಯಮಕ್ಷಯಮ್ ।<br />ಏತಸ್ಮಿನ್ನಂತರೇ ರಾಮ ಸುಮಾಲೀ ನಾಮರಾಕ್ಷಸಃ ॥ ೪೦ ॥</div>
	<div class="verse">ನಾನಾಪ್ರಹರಣೈಃ ಕ್ರುದ್ಧಸ್ತತ್ಸೈನ್ಯಂಸೋಽಭ್ಯವರ್ತತ ।<br />ಸ ದೈವತಬಲಂ ಸರ್ವಂ ನಾನಾಪ್ರಹರಣೈಃ ಶಿತೈಃ ॥ ೪೧ ॥</div>
	<div class="verse">ವ್ಯಧ್ವಂಸಯತ ಸಂಕ್ರುದ್ಧೋವಾಯುರ್ಜಲಧರಂ ಯಥಾ ।<br />ತೇ ಮಹಾಬಾಣವರ್ಷೈಶ್ಚ ಶೂಲಪ್ರಾಸೈಃ ಸುದಾರುಣೈಃ ॥ ೪೨ ॥</div>
	<div class="verse">ಹನ್ಯಮಾನಾಃ ಸುರಾಃ ಸರ್ವೇ ನವ್ಯತಿಷ್ಠಂತ ಸಂಹತಾಃ ।<br />ತತೋ ವಿದ್ರಾವ್ಯಮಾಣೇಷು ದೇವತೇಷುಸುಮಾಲಿನಾ ॥ ೪೩ ॥</div>
	<div class="verse">ವಸೂನಾಮಷ್ಟಮಃ ಕ್ರುದ್ಧಃ ಸಾವಿತ್ರೋವೈ ವ್ಯವಸ್ಥಿತಃ ।<br />ಸಂವೃತಃ ಸ್ವೈರಥಾನೀಕೈಃ ಪ್ರಹರಂತಂನಿಶಾಚರಮ್ ॥ ೪೪ ॥</div>
	<div class="verse">ವಿಕ್ರಮೇಣ ಮಹಾತೇಜಾ ವಾರಯಾಮಾಸಸಂಯುಗೇ ।<br />ತತಸ್ತಯೋರ್ಮಹಾಯುದ್ಧಮಭವದ್ರೋಮಹರ್ಷಣಮ್ ॥ ೪೫ ॥</div>
	<div class="verse">ಸುಮಾಲಿನೋ ವಸೋಶ್ಚೈವಸಮರೇಷ್ವನಿವರ್ತಿನೋಃ ।<br />ತತಸ್ತಸ್ಯ ಮಹಾಬಾಣೈರ್ವಸುನಾಸುಮಹಾತ್ಮನಾ ॥ ೪೬ ॥</div>
	<div class="verse">ನಿಹತಃ ಪನ್ನಗರಥಃ ಕ್ಷಣೇನ ವಿನಿಪಾತಿತಃ।<br />ಹತ್ವಾ ತು ಸಂಯುಗೇ ತಸ್ಯ ರಥಂಬಾಣಶತೈಶ್ಚಿತಮ್ ॥ ೪೭ ॥</div>
	<div class="verse">ಗದಾಂ ತಸ್ಯ ವಧಾರ್ಥಾಯ ವಸುರ್ಜಗ್ರಾಹಪಾಣಿನಾ ।<br />ತತಃ ಪ್ರಗೃಹ್ಯ ದೀಪ್ತಾಗ್ರಾಂ ಕಾಲದಂಡೋಪಮಾಂ ಗದಾಮ್ ॥ ೪೮ ॥</div>
	<div class="verse">ತಾಂ ಮೂರ್ಧ್ನಿ ಪಾತಯಾಮಾಸ ಸಾವಿತ್ರೋವೈ ಸುಮಾಲಿನಃ ।<br />ಸಾ ತಸ್ಯೋಪರಿ ಚೋಲ್ಕಾಭಾ ಪತಂತೀವ ಬಭೌಗದಾ ॥ ೪೯ ॥</div>
	<div class="verse">ಇಂದ್ರಪ್ರಮುಕ್ತಾ ಗರ್ಜಂತೀ ಗಿರಾವಿವಮಹಾಶನಿಃ ।<br />ತಸ್ಯ ನೈವಾಸ್ಥಿ ನ ಶಿರೋ ನ ಮಾಂಸಂದದೃಶೇ ತದಾ ॥ ೫೦ ॥</div>
	<div class="verse">ಗದಯಾ ಭಸ್ಮತಾಂ ನೀತಂ ನಿಹತಸ್ಯ ರಣಾಜಿರೇ ।<br />ತಂ ದೃಷ್ಟ್ವಾ ನಿಹತಂ ಸಂಖ್ಯೇರಾಕ್ಷಸಾಸ್ತೇ ಸಮಂತತಃ ॥ ೫೧ ॥</div>
	<div class="verse">ವ್ಯದ್ರವನ್​ ಸಹಿತಾಃ ಸರ್ವೇಕ್ರೋಶಮಾನಾಃ ಪರಸ್ಪರಮ್ ।<br />ವಿದ್ರಾಮ್ಯಮಾಣಾ ವಸುನಾ ರಾಕ್ಷಸಾನಾವತಸ್ಥಿರೇ ॥ ೫೨ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತವಿಂಶಃ ಸರ್ಗಃ</div>
	
	
	<div class="sname"><b>ಅಷ್ಟಾವಿಂಶಃ  ಸರ್ಗಃ - ಜಯಂತಾಪವಾಹನಮ್ </b> ೪೯ ಶ್ಲೋಕಗಳು</div>
	<div class="verse">ಸುಮಾಲಿನಂ ಹತಂ ದೃಷ್ಟ್ವಾ ವಸುನಾಭಸ್ಮಸಾತ್ಕೃತಮ್ ।<br />ಸ್ವಸೈನ್ಯಂ ವಿದ್ರುತಂ ಚಾಪಿ ಲಕ್ಷಯಿತ್ವಾರ್ದಿತಂ ಸುರೈಃ ॥ ೧ ॥</div>
	<div class="verse">ತತಃ ಸ ಬಲವಾನ್​ ಕ್ರುದ್ಧೋ ರಾವಣಸ್ಯ ಸುತಸ್ತದಾ ।<br />ನಿವರ್ತ್ಯ ರಾಕ್ಷಸಾನ್​ ಸರ್ವಾನ್​ ಮೇಘನಾದೋವ್ಯವಸ್ಥಿತಃ ॥ ೨ ॥</div>
	<div class="verse">ಸುರಥೇನಾಗ್ನಿವರ್ಣೇನ ಕಾಮಗೇನಮಹಾರಥಃ ।<br />ಅಭಿದುದ್ರಾವ ಸೇನಾಂ ತಾಂ ವನಾನ್ಯಗ್ನಿರಿವಜ್ವಲನ್​ ॥ ೩ ॥</div>
	<div class="verse">ತತಃ ಪ್ರವಿಶತಸ್ತಸ್ಯ ವಿವಿಧಾಯುಧಧಾರಿಣಃ ।<br />ವಿದುದ್ರುವುರ್ದಿಶಃ ಸರ್ವಾ ದರ್ಶನಾದೇವದೇವತಾಃ ॥ ೪ ॥</div>
	<div class="verse">ನ ಬಭೂವ ತದಾಕಶ್ಚಿದ್ಯುಯುತ್ಸೋರಸ್ಯ ಸಂಮುಖೇ ।<br />ಸರ್ವಾನಾವಿಧ್ಯ ವಿತ್ರಸ್ತಾಂಸ್ತತಃ ಶಕ್ರೋಽಬ್ರವೀತ್​ ಸುರಾನ್​ ॥ ೫ ॥</div>
	<div class="verse">ನ ಭೇತವ್ಯಂ ನ ಗಂತವ್ಯಂ ನಿವರ್ತಧ್ವಂ ರಣೇ ಸುರಾಃ ।<br /> ಏಷ ಗಚ್ಛತಿ ಪುತ್ರೋ ಮೇಯುದ್ಧಾರ್ಥಮಪರಾಜಿತಃ ॥</div>
	<div class="verse">ತತಃ ಶಕ್ರಸುತೋ ದೇವೋ ಜಯಂತಇತಿ ವಿಶ್ರುತಃ ।<br />ರಥೇನಾದ್ಭುತಕಲ್ಪೇನ ಸಂಗ್ರಾಮೇಸೋಽಭ್ಯವರ್ತತ ॥ ೭ ॥</div>
	<div class="verse">ತತಸ್ತೇ ತ್ರಿದಶಾಃ ಸರ್ವೇ ಪರಿವಾರ್ಯ ಶಚೀಸುತಮ್ ।<br />ರಾವಣಸ್ಯ ಸುತಂ ಯುದ್ಧೇ ಸಮಾಸಾದ್ಯ ಪ್ರಜಘ್ನಿರೇ ॥ ೮ ॥</div>
	<div class="verse">ತೇಷಾಂ ಯುದ್ಧಂ ಸಮಭವತ್​ ಸದೃಶಂದೇವರಕ್ಷಸಾಮ್ ।<br />ಮಹೇಂದ್ರಸ್ಯ ಚ ಪುತ್ರಸ್ಯ ರಾಕ್ಷಸೇಂದ್ರಸುತಸ್ಯ ಚ ॥</div>
	<div class="verse">ತತೋ ಮಾತಲಿಪುತ್ರೇ ತು ಗೋಮುಖೇ ರಾಕ್ಷಸಾತ್ಮಜಃ ।<br />ಸಾರಥೌ ಪಾತಯಾಮಾಸ ಶರಾನ್​ಕನಕಭೂಷಣಾನ್​ ॥ ೧೦ ॥</div>
	<div class="verse">ಶಚೀಸುತಶ್ಚಾಪಿ ತಥಾ ಜಯಂತಸ್ತಸ್ಯ ಸಾರಥಿಮ್ ।<br />ತಂ ಚಾಪಿ ರಾವಣಿಃ ಕ್ರುದ್ಧಃ ಸಮಂತಾತ್​ಪ್ರತ್ಯವಿಧ್ಯತ ॥ ೧೧ ॥</div>
	<div class="verse">ಸ ಹಿ ಕ್ರೋಧಸಮಾವಿಷ್ಟೋ ಬಲೀವಿಸ್ಫಾರಿತೇಕ್ಷಣಃ ।<br />ರಾವಣಿಃ ಶಕ್ರತನಯಂಶರವರ್ಷೈರವಾಕಿರತ್​ ॥</div>
	<div class="verse">ತತೋ ನಾನಾಪ್ರಹರಣಾನ್​ ಶಿತಧಾರಾನ್​ಸಹಸ್ರಶಃ ।<br />ಪಾತಯಾಮಾಸ ಸಂಕ್ರುದ್ಧಃ ಸುರಸೈನ್ಯೇಷು ರಾವಣಿಃ ॥೧೩</div>
	<div class="verse">ಶತಘ್ನೀಮುಸಲಪ್ರಾಸಗದಾಖಡ್ಗಪರಶ್ವಧಾನ್​ ।<br />ಮಹಾಂತಿ ಗಿರಿಶೃಂಗಾಣಿ ಪಾತಯಾಮಾಸರಾವಣಿಃ ॥ ೧೪ ॥</div>
	<div class="verse">ತತಃ ಪ್ರವ್ಯಥಿತಾ ಲೋಕಾಃ ಸಂಜಜ್ಞೇ ಚತಮೋ ಮಹತ್​ ।<br />ತಸ್ಯ ರಾವಣಪುತ್ರಸ್ಯ ಶತ್ರುಸೈನ್ಯಾನಿನಿಘ್ನತಃ ॥ ೧೫ ॥</div>
	<div class="verse">ತತಸ್ತದ್ದೈವತಬಲಂ ಸಮಂತಾತ್ತಂಶಚೀಸುತಮ್ ।<br />ಬಹುಪ್ರಕಾರಮಸ್ವಸ್ಥಮಭವಚ್ಛರಪೀಡಿತಮ್ ॥ ೧೬ ॥</div>
	<div class="verse">ನಾಪ್ಯಜಾನಂತ ಚಾನ್ಯೋನ್ಯಂ ರಕ್ಷೋ ವಾದೇವತಾಥವಾ ।<br />ತತ್ರ ತತ್ರ ವಿಪರ್ಯಸ್ತ್ವಂ ಸಮಂತಾತ್​ಪರಿಧಾವತಿ ॥ ೧೭ ॥</div>
	<div class="verse">ದೇವಾ ದೇವಾನ್ನಿಜಘ್ನುಸ್ತೇ ರಾಕ್ಷಸಾರಾಕ್ಷಸಾಂಸ್ತಥಾ ।<br />ಸಂಮೂಢಾಸ್ತಮಸಾಚ್ಛನ್ನಾ ವ್ಯದ್ರವನ್ನಪರೇ ತದಾ ॥ ೧೮ ॥</div>
	<div class="verse">ಏತಸ್ಮಿನ್ನಂತರೇ ವೀರಃ ಪುಲೋಮಾ ನಾಮವೀರ್ಯವಾನ್​ ।<br />ದೈತ್ಯೇಂದ್ರಸ್ತೇನ ಸಂಗೃಹ್ಯ ಶಚೀಪುತ್ರೋಽಪವಾಹಿತಃ ॥ ೧೯ ॥</div>
	<div class="verse">ಸಂಗೃಹ್ಯ ತಂ ತು ದೌಹಿತ್ರಂ ಪ್ರವಿಷ್ಟಃ ಸಾಗರಂ ತದಾ ।<br /> ಆರ್ಯಕಃ ಸ ಹಿ ತಸ್ಯಾಸೀತ್​ ಪುಲೋಮಾಯೇನ ಸಾ ಶಚೀ ॥ ೨೦ ॥</div>
	<div class="verse">ಜ್ಞಾತ್ವಾ ಪ್ರಣಾಶಂ ತು ತದಾ ಜಯಂತಸ್ಯಾಥ ದೇವತಾಃ ।<br />ಅಪ್ರಹೃಷ್ಟಾಸ್ತತಃ ಸರ್ವಾ ವ್ಯಥಿತಾಃಸಂಪ್ರದುದ್ರುವುಃ ॥ ೨೧ ॥</div>
	<div class="verse">ರಾವಣಿಸ್ತ್ವಥ ಸಂಕ್ರುದ್ಧೋ ಬಲೈಃಪರಿವೃತಃ ಸ್ವಕೈಃ ।<br />ಅಭ್ಯಧಾವತ ದೇವಾಂಸ್ತಾನ್​ ಮುಮೋಚ ಚಮಹಾಸ್ವನಮ್ ॥ ೨೨ ॥</div>
	<div class="verse">ದೃಷ್ಟ್ವಾ ಪ್ರಣಾಶಂ ಪುತ್ರಸ್ಯ ದೇವತೇಷು ಚ ವಿದ್ರುತಮ್ ।<br />ಮಾತಲಿಂ ಚಾಹ ದೇವೇಶೋ ರಥಃ ಸಮುಪನೀಯತಾಮ್ ॥ ೨೩ ॥</div>
	<div class="verse">ಸ ತು ದಿವ್ಯೋ ಮಹಾಭೀಮಃ ಸಜ್ಜ ಏವಮಹಾರಥಃ ।<br />ಉಪಸ್ಥಿತೋ ಮಾತಲಿನಾ ವಾಹ್ಯಮಾನೋ ಮಹಾಜವಃ ॥ ೨೪ ॥</div>
	<div class="verse">ತತೋ ಮೇಘಾ ರಥೇ ತಸ್ಮಿಂಸ್ತಡಿದ್ವಂತೋಮಹಾಬಲಾಃ ।<br />ಅಗ್ರತೋ ವಾಯುಚಪಲಾ ನೇದುಃ ಪರಮನಿಃಸ್ವನಾಃ ॥ ೨೫ ॥</div>
	<div class="verse">ನಾನಾವಾದ್ಯಾನಿ ವಾದ್ಯಂತ ಗಂಧರ್ವಾಶ್ಚ ಸಮಾಹಿತಾಃ ।<br />ನನೃತುಶ್ಚಾಪ್ಸರಃಸಂಘಾ ನಿರ್ಯಾತೇತ್ರಿದಶೇಶ್ವರೇ ॥ ೨೬ ॥</div>
	<div class="verse">ರುದ್ರೈರ್ವಸುಭಿರಾದಿತ್ಯೈಃಸಾಧ್ಯೈಶ್ಚ ಸಮರುದ್ಗಣೈಃ ।<br />ವೃತೋ ನಾನಾಪ್ರಹರಣೈರ್ನಿರ್ಯಯೌತ್ರಿದಶಾಧಿಪಃ ॥ ೨೭ ॥</div>
	<div class="verse">ನಿರ್ಗಚ್ಛತಸ್ತು ಶಕ್ರಸ್ಯ ಪರುಷಂಪವನೋ ವವೌ ।<br />ಭಾಸ್ಕರೋ ನಿಷ್ಪ್ರಭಶ್ಚಾಸೀನ್ಮಹೋಲ್ಕಾಶ್ಚಪ್ರಪೇದಿರೇ ॥ ೨೮ ॥</div>
	<div class="verse">ಏತಸ್ಮಿನ್ನಂತರೇ ವೀರೋ ದಶಗ್ರೀವಃ ಪ್ರತಾಪವಾನ್​ ।<br />ಆರುರೋಹ ರಥಂ ದಿವ್ಯಂ ನಿರ್ಮಿತಂವಿಶ್ವಕರ್ಮಣಾ ॥ ೨೯ ॥</div>
	<div class="verse">ಪನ್ನಗೈಸ್ತು ಮಹಾಭೋಗೈರ್ವೇಷ್ಟಿತಂರೋಮಹರ್ಷಣೈಃ ।<br />ತೇಷಾಂ ನಿಃಶ್ವಾಸವಾತೇನ ಪ್ರದೀಪ್ತಮಿವಸಂಯುಗೇ ॥ ೩೦ ॥</div>
	<div class="verse">ದೈತ್ಯೈರ್ನಿಶಾಚರೈಶ್ಚೈವ ಸ ರಥಃ ಪರಿವಾರಿತಃ ।<br />ಸಮರಾಭಿಮುಖೋ ದೈತ್ಯೋಮಹೇಂದ್ರಂ ಸೋಽಭ್ಯವರ್ತತ ॥ ೩೧ ॥</div>
	<div class="verse">ಪುತ್ರ ತ್ವಂ ವಾರಯಿತ್ವಾ ತುಸ್ವಯಮೇವ ವ್ಯವಸ್ಥಿತಃ ।<br />ಸೋಽಪಿ ಯುದ್ಧಾದ್ವಿನಿಷ್ಕ್ರಮ್ಯ ರಾವಣಿಃ ಸಮುಪಾವಿಶತ್​ ॥ ೩೨ ॥</div>
	<div class="verse">ತತೋ ಯುದ್ಧಂ ಪ್ರವೃತ್ತಂ ತು ಸುರಾಣಾಂ ರಾಕ್ಷಸೈಃ ಸಹ ।<br />ಶಸ್ತ್ರಾಣಿ ವರ್ಷತಾಂ ಘೋರಂಮೇಘಾನಾಮಿವ ಸಂಯುಗೇ ॥ ೩೩ ॥</div>
	<div class="verse">ಕುಂಭಕರ್ಣಸ್ತು ದುಷ್ಟಾತ್ಮಾ ನಾನಾಪ್ರಹರಣೋದ್ಯತಃ ।<br />ನಾಜ್ಞಾಯತ ತದಾ ಯುದ್ಧೇ ಸಹಕೇನಾಪ್ಯಯುಧ್ಯತ ॥ ೩೪ ॥</div>
	<div class="verse">ದಂತೈರ್ಭುಜಾಭ್ಯಾಂ ಪದ್ಭ್ಯಾಂ ಚ ಶಕ್ತಿತೋಮರಸಾಯಕೈಃ ।<br />ಯೇನ ಕೇನೈವ ಸಂರಬ್ಧಸ್ತಾಡಯಾಮಾಸ ವೈ ಸುರಾನ್​ ॥ ೩೫ ॥</div>
	<div class="verse">ತತೋ ರುದ್ರೈರ್ಮಹಾಘೋರೈಃಸಂಗಮ್ಯಾಥ ನಿಶಾಚರಃ ।<br />ಪ್ರಯುದ್ಧಸ್ತೈಶ್ಚ ಸಂಗ್ರಾಮೇಕ್ಷತಃ ಶಸ್ತ್ರೆರ್ೈನಿರಂತರಮ್ ॥ ೩೬ ॥</div>
	<div class="verse">ಬಭೌ ಶಸ್ತ್ರಾಚಿತತನುಃ ಕುಂಭಕರ್ಣಕ್ಷರನ್ನಸೃಕ್​ ।<br />ವಿದ್ಯುತ್​ ಸ್ತನಿತನಿರ್ಘೋಷೋ ಧಾರಾವಾನಿವತೋಯದಃ ॥ ೩೭ ॥</div>
	<div class="verse">ತತಸ್ತದ್ರಾಕ್ಷಸಂ ಸೈನ್ಯಂ ಪ್ರಯುದ್ಧಂಸಮರುದ್ಗಣೈಃ ।<br />ರಣೇ ವಿದ್ರಾವಿತಂ ಸರ್ವಂ ನಾನಾಪ್ರಹರಣೈಃಶಿತೈಃ ॥ ೩೮ ॥</div>
	<div class="verse">ಕೇಚಿದ್ವಿನಿಹತಾಃ ಕೃತ್ತಾಶ್ಚೇಷ್ಟಂತಿ ಸ್ಮ ಮಹೀತಲೇ ।<br />ವಾಹನೇಷ್ವವಸಕ್ತಾಶ್ಚ ಸ್ಥಿತಾ ಏವಾಪರೇರಣೇ ॥ ೩೯ ॥</div>
	<div class="verse">ರಥಾನ್ನಾಗಾನ್​ ಖರಾನ್ನುಷ್ಟ್ರಾನ್​ಪನ್ನಗಾಂಸ್ತುರಗಾನ್​ ರಣೇ ।<br />ಶಿಂಶುಮಾರಾನ್​ ವರಾಹಾಂಶ್ಚಪಿಶಾಚವದನಾಂಸ್ತಥಾ ॥ ೪೦ ॥</div>
	<div class="verse">ತಾನ್​ ಸಮಾಲಿಂಗ್ಯ ಬಾಹುಭ್ಯಾಂ ವಿಷ್ಟಬ್ಧಾಃ ಕೇಚಿದುಚ್ಛ್ರಿತಾಃ ।<br />ದೇವೈಸ್ತು ಶಸ್ತ್ರಸಂಛಿನ್ನಾ ಮಮ್ರಿರೇ ಚನಿಶಾಚರಾಃ ॥ ೪೧ ॥</div>
	<div class="verse">ಚಿತ್ರಕರ್ಮ ಇವಾಭಾತಿ ಸ ತೇಷಾಂರಣಸಂಪ್ಲವಃ ।<br />ನಿಹತಾನಾಂ ಪ್ರಮತ್ತಾನಾಂ ರಾಕ್ಷಸಾನಾಂಮಹೀತಲೇ ॥ ೪೨ ॥</div>
	<div class="verse">ಶೋಣಿತೋದಕನಿಷ್ಯಂದಕಂಕಗೃಧ್ರಸಮಾಕುಲಾ ।<br />ಪ್ರವೃತ್ತಾ ಸಂಯುಗಮುಖೇಶಸ್ತ್ರಗ್ರಾಹವತೀ ನದೀ ॥ ೪೩ ॥</div>
	<div class="verse">ಏತಸ್ಮಿನ್ನಂತರೇ ಕ್ರುದ್ಧೋ ದಶಗ್ರೀವಃ ಪ್ರತಾಪವಾನ್​ ।<br />ನಿರೀಕ್ಷ್ಯ ತದ್ಬಲಂ ಕೃತ್ಸ್ನಂ ದೈವತೈರ್ವಿನಿಪಾತಿತಮ್ ॥ ೪೪ ॥</div>
	<div class="verse">ಸ ತಂ ಪ್ರತಿ ನಿಗಾಹ್ಯಾಶು ಪ್ರವೃದ್ಧಂಸೈನ್ಯಸಾಗರಮ್ ।<br />ತ್ರಿದಶಾನ್​ ಸಮರೇ ನಿಘ್ನನ್​ಶಕ್ರಮೇವಾಭ್ಯವರ್ತತ ॥ ೪೫ ॥</div>
	<div class="verse">ಆಗಾಚ್ಛಕ್ರೋ ಮಹಾಚ್ಚಾಪಂ ವಿಸ್ಫಾರ್ಯ ಸುಮಹಾಸ್ವನಮ್ ।<br />ಯಸ್ಯ ವಿಸ್ಫಾರಘೋಷೇಣ ಸ್ವನಂತಿ ಸ್ಮ ದಿಶೋ ದಶ ॥ ೪೬ ॥</div>
	<div class="verse">ತದ್ವಿಕೃಷ್ಯ ಮಹಾಚ್ಚಾಪಮಿಂದ್ರೋರಾವಣಮೂರ್ಧನಿ ।<br />ನಿಪಾತಯಾಮಾಸ ಶರಾನ್​ ಪಾವಕಾದಿತ್ಯವರ್ಚಸಃ ॥ ೪೭ ॥</div>
	<div class="verse">ತಥೈವ ಚ ಮಹಾಬಾಹುರ್ದಶಗ್ರೀವೋವ್ಯವಸ್ಥಿತಃ ।<br />ಶಕ್ರಂ ಕಾರ್ಮುಕವಿಭ್ರಷ್ಟೈಃ ಶರವರ್ಷೈರವಾಕಿರತ್​ ॥ ೪೮ ॥</div>
	<div class="verse">ಪ್ರಯುಧ್ಯತೋರಥತಯೋರ್ಬಾಣವರ್ಷೈಃ ಸಮಂತತಃ ।<br />ನ ಜ್ಞಾಯತೇ ತದಾ ಕಿಂಚಿತ್​ ಸರ್ವಂ ಹಿತಮಸಾವೃತಮ್ ॥ ೪೯ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾವಿಂಶಃ ಸರ್ಗಃ</div>
	
	
	<div class="sname"><b>ಏಕೋನತ್ರಿಂಶಃ  ಸರ್ಗಃ - ವಾಸವಗ್ರಹಣಮ್</b> ೪೨ ಶ್ಲೋಕಗಳು</div>
	<div class="verse">ತತಸ್ತಮಸಿ ಸಂಜಾತೇ ಸರ್ವೇ ತೇದೇವರಾಕ್ಷಸಾಃ ।<br />ಅಯುಧ್ಯಂತ ಬಲೋನ್ಮತ್ತಾಃ ಸೂದಯಂತಃ ಪರಸ್ಪರಮ್ ॥</div>
	<div class="verse">ತತಸ್ತು ದೇವಸೈನ್ಯೇನ ರಾಕ್ಷಸಾನಾಂಬೃಹದ್ಬಲಮ್ ।<br />ದಶಾಂಶಂ ಸ್ಥಾಪಿತಂ ಯುದ್ಧೇ ಶೇಷಂಯಮಕ್ಷಯಮ್ ॥ ೨ ॥</div>
	<div class="verse">ತಸ್ಮಿಂಸ್ತು ತಾಮಸೇ ಯುದ್ಧೇ ಸರ್ವೇ ತೇದೇವರಾಕ್ಷಸಾಃ ।<br />ಅನ್ಯೋನ್ಯಂ ನಾಭ್ಯಜಾನಂತ ಯುಧ್ಯಮಾನಾಃ ಪರಸ್ಪರಮ್ ॥ ೩ ॥</div>
	<div class="verse">ಇಂದ್ರಶ್ಚ ರಾವಣಶ್ಚೈವ ರಾವಣಿಶ್ಚಮಹಾಬಲಃ ।<br />ತಸ್ಮಿಂಸ್ತಮೋಜಾಲವೃತೇಮೋಹಮೀಯುರ್ನ ತೇ ತ್ರಯಃ ॥ ೪ ॥</div>
	<div class="verse">ಸ ತು ದೃಷ್ಟ್ವಾ ಬಲಂ ಸರ್ವಂ ನಿಹತಂರಾವಣಂ ಕ್ಷಣಾತ್​ ।<br />ಕ್ರೋಧಮಭ್ಯಾಗಮತ್ತೀವ್ರಂ ಮಹಾನಾದಂ ಚ ಮುಕ್ತವಾನ್​ ॥</div>
	<div class="verse">ಕ್ರೋಧಾತ್​ ಸೂತಂ ಚ ದುರ್ಧರ್ಷಃ ಸ್ಯಂದನಸ್ಥಮುವಾಚ ಹ ।<br />ಪರಸೈನ್ಯಸ್ಯ ವಧ್ಯೇನ ಯಾವದಂತೋನಯಸ್ವ ಮಾಮ್ ॥ ೬ ॥</div>
	<div class="verse">ಅದ್ವೈತಾಂಸ್ತ್ರಿದಶಾನ್​ ಸರ್ವಾನ್​ ವಿಕ್ರಮೈಃ ಸಮರೇ ಸ್ವಯಮ್ ।<br />ನಾನಾಶಸ್ತ್ರೆರ್ೈಮಹಾಘೋತೈರ್ನಯಾಮಿಯಮಸಾದನಮ್ ॥ ೭ ॥</div>
	<div class="verse">ಅಹಮಿಂದ್ರಂ ವಧಿಷ್ಯಾಮಿ ಧನದಂ ವರುಣಂಯಮಮ್ ।<br />ತ್ರಿದಶಾನ್​ ವಿನಿಹತ್ಯಾಥ ಸ್ವಯಂಸ್ಥಾಸ್ಯಾಮ್ಯಥೋಪರಿ ॥ ೮ ॥</div>
	<div class="verse">ವಿಷಾದೋ ನ ಚ ಕರ್ತವ್ಯಃ ಶೀಘ್ರಂವಾಹಯ ಮೇ ರಥಮ್ ।<br />ದ್ವಿಃ ಖಲು ತ್ವಾಂ ಬ್ರವೀಮ್ಯದ್ಯ ಯಾವದಂತೋ ನಯಸ್ವ ಮಾಮ್ ॥</div>
	<div class="verse">ಅಯಂ ಸ ನಂದನೋದ್ದೇಶೋ ಯತ್ರವರ್ತಾಮಹೇ ವಯಮ್ ।<br />ನಯ ಮಾಮದ್ಯ ತತ್ರ ತ್ವಮುದಯೋ ಯತ್ರ ಪರ್ವತಃ ॥ ೧೦ ॥</div>
	<div class="verse">ತಸ್ಯ ತದ್ವಚನಂ ಶ್ರುತ್ವಾ ತುರಂಗಾನ್​ ಸಮನೋಜವಾನ್​ ।<br />ಆದಿದೇಶಾಥ ಶತ್ರೂಣಾಂ ಮಧ್ಯೇನೈವ ಚ ಸಾರಥಿಃ ॥ ೧೧ ॥</div>
	<div class="verse">ತಸ್ಯ ತಂ ನಿಶ್ಚಯಂ ಜ್ಞಾತ್ವಾ ಶಕ್ರೋದೇವೇಶ್ವರಸ್ತದಾ ।<br /> ರಥಸ್ಥಃ ಸಮರಸ್ಥಾಂಸ್ತಾನ್​ ದೇವಾನ್​ವಾಕ್ಯಮಥಾಬ್ರವೀತ್​ ॥ ೧೨ ॥</div>
	<div class="verse">ಸುರಾಃ ಶೃಣುತ ಮದ್ವಾಕ್ಯಂಯತ್ತಾವನ್ಮಮ ರೋಚತೇ ।<br />ಜೀವನ್ನೇವ ದಶಗ್ರೀವಃ ಸಾಧು ರಕ್ಷೋನಿಗೃಹ್ಯತಾಮ್ ॥ ೧೩ ॥</div>
	<div class="verse">ಏಷ ಹ್ಯತಿಬಲಃ ಸೈನ್ಯೇ ರಥೇನ ಪವನೌಜಸಾ ।<br />ಗಮಿಷ್ಯತಿ ಪ್ರವೃದ್ಧೋರ್ಮಿಃ ಸಮುದ್ರಇವ ಪರ್ವಣಿ ॥ ೧೪ ॥</div>
	<div class="verse">ನ ಹ್ಯೇಷ ಹಂತುಂ ಶಕ್ಯೋಽದ್ಯ ವರದಾನಾತ್​ ಸುನಿರ್ಭಯಃ ।<br />ತದ್​ಗ್ರಹೀಷ್ಯಾಮಹೇ ರಕ್ಷೋ ಯತ್ತಾ ಭವತ ಸಂಯುಗೇ ॥ ೧೫ ॥</div>
	<div class="verse">ಯಥಾ ಬಲೌ ನಿರುದ್ಧೇ ಚ ತ್ರೈಲೋಕ್ಯಂಭುಜ್ಯತೇ ಮಯಾ ।<br />ಏವಮೇತಸ್ಯ ಪಾಪಸ್ಯ ನಿರೋಧೋಮಮ ರೋಚತೇ ॥ ೧೬ ॥</div>
	<div class="verse">ತತೋಽನ್ಯಂ ದೇಶಮಾಸ್ಥಾಯ ಶಕ್ರಃ ಸಂತ್ಯಜ್ಯ ರಾವಣಮ್ ।<br />ಅಯುಧ್ಯತ ಮಹಾರಾಜರಾಕ್ಷಸಾಂಸ್ತ್ರಾಸಯನ್​ ರಣೇ ॥ ೧೭ ॥</div>
	<div class="verse">ಉತ್ತರೇಣ ದಶಗ್ರೀವಃ ಪ್ರವಿವೇಶಾನಿವರ್ತಕಃ ।<br />ದಕ್ಷಿಣೇನ ತು ಪಾರ್ಶೆ್ವÃನ ಪ್ರವಿವೇಶಶತಕ್ರತುಃ ॥ ೧೮ ॥</div>
	<div class="verse">ತತಃ ಸ ಯೋಜನಶತಂ ಪ್ರವಿಷ್ಟೋರಾಕ್ಷಸಾಧಿಪಃ ।<br />ದೇವತಾನಾಂ ಬಲಂ ಸರ್ವಂಶರವರ್ಷೈರವಾಕಿರತ್​ ॥</div>
	<div class="verse">೧೯ ತತಃ ಶಕ್ರೋ ನಿರೀಕ್ಷ್ಯಾಥ ಪ್ರನಷ್ಟಂತು ಸ್ವಕಂ ಬಲಮ್ ।<br />ನ್ಯವರ್ತಯದಸಂಭ್ರಾಂತಃ ಸಮಾವೃತ್ಯಃ ದಶಾನನಮ್ ॥ ೨೦ ॥</div>
	<div class="verse">ಏತಸ್ಮಿನ್ನಂತರೇ ನಾದೋ ಮುಕ್ತೋದಾನವರಾಕ್ಷಸೈಃ ।<br />ಹಾ ಹತಾಃ ಸ್ಥ ಇತಿ ಗ್ರಸ್ತಂ ದೃಷ್ಟ್ವಾಶಕ್ರೇಣ ರಾವಣಮ್ ॥ ೨೧ ॥</div>
	<div class="verse">ತತೋ ರಥಂ ಸಮಾಸ್ಥಾಯ ರಾವಣಿಃಕ್ರೋಧಮೂರ್ಛಿತಃ ।<br />ತತ್ಸೈನ್ಯಮತಿಸಂಕ್ರುದ್ಧಃ ಪ್ರವಿವೇಶಸುದಾರುಣಮ್ ॥ ೨೨ ॥</div>
	<div class="verse">ತಾಂ ಪ್ರವಿಶ್ಯ ಮಹಾಮಾಯಾಂ ಪ್ರಾಪ್ತಾಂ ಗೋಪತಿನಾ ಪುರಾ ।<br />ಪ್ರವಿವೇಶ ಸುಸಂರಬ್ಧಸ್ತತ್ಸೈನ್ಯಂಸಮಭಿದ್ರವತ್​ ॥ ೨೩ ॥</div>
	<div class="verse">ಸ ಸರ್ವಾ ದೇವತಾಸ್ತ್ಯಕ್ತ್ವಾಶಕ್ರಮೇವಾಭ್ಯಧಾವತ ।<br />ಮಹೇಂದ್ರಶ್ಚ ಮಹಾತೇಜಾ ನಾಪಶ್ಯಚ್ಚ ಸುತಂ ರಿಪೋಃ ॥ ೨೪ ॥</div>
	<div class="verse">ವಿಮುಕ್ತ ಕವಚಸ್ತತ್ರವಧ್ಯಮಾನೋಽಪಿ ರಾವಣಿಃ ।<br />ತ್ರಿದಶೈಃ ಸುಮಹಾವೀರೈರ್ನ ಚಕಾರ ಚಕಿಂಚನ ॥ ೨೫ ॥</div>
	<div class="verse">ಸ ಮಾತಲಿಂ ಸಮಾಯಾಂತಂ ತಾಡಯಿತ್ವಾಶರೋತ್ತಮೈಃ ।<br />ಮಹೇಂದ್ರಂ ಬಾಣವರ್ಷೇಣ ಭೂಯಏವಾಭ್ಯವಾಕಿರತ್​ ॥ ೨೬ ॥</div>
	<div class="verse">ತತಸ್ತ್ಯಕ್ತ್ವಾ ರಥಂ ಶಕ್ರೋ ವಿಸಸರ್ಜ ಚ ಸಾರಥಿಮ್ ।<br />ಐರಾವತಂ ಸಮಾರುಹ್ಯ ಮೃಗಯಾಮಾಸರಾವಣಿಮ್ ॥ ೨೭ ॥</div>
	<div class="verse">ಸ ತತ್ರಮಾಯಾಬಲವಾನದೃಶ್ಯೋಽಥಾಂತರಿಕ್ಷಗಃ ।<br />ಇಂದ್ರಂ ಮಾಯಾಪರಿಕ್ಷಿಪ್ತಃ ಕೃತ್ವಾಸಂಪ್ರಾದ್ರವಚ್ಛರೈಃ ॥ ೨೮ ॥</div>
	<div class="verse">ಸ ತಂ ಯಥಾ ಪರಿಶ್ರಾಂತಮಿಂದ್ರಂಜಜ್ಞೇಽಥ ರಾವಣಿಃ ।<br />ತದೈನಂ ಮಾಯಯಾ ಬದ್ಧ್ವಾಸ್ವಸೈನ್ಯಮಭಿತೋಽನಯತ್​ ॥ ೨೯ ॥</div>
	<div class="verse">ತಂ ತು ದೃಷ್ಟ್ವಾ ಬಲಾತ್ತೇನನೀಯಮಾನಂ ಮಹಾರಣಾತ್​ ।<br />ಮಹೇಂದ್ರಮಮರಾಃ ಸರ್ವೇ ಕಿಂ ನು ಸ್ಯಾದಿತ್ಯಚಿಂತಯನ್​ ॥ ೩೦ ॥</div>
	<div class="verse">ದೃಶ್ಯತೇ ನ ಸ ಮಾಯಾವೀ ಶಕ್ರಜಿತ್​ಸಮಿತಿಂಜಯಃ ।<br />ವಿದ್ಯಾವಾನಪಿ ಯೇನೇಂದ್ರೋ ಮಾಯಯಾನೀಯತೇ ಬಲಾತ್​ ॥ ೩೧ ॥</div>
	<div class="verse">ಏತಸ್ಮಿನ್ನಂತರೇ ಕ್ರುದ್ಧಾಃ ಸರ್ವೇಸುರಗಣಾಸ್ತದಾ ।<br />ರಾವಣಂ ವಿಮುಖೀಕೃತ್ಯಶರವರ್ಷೈರವಾಕಿರನ್​ ॥ ೩೨ ॥</div>
	<div class="verse">ರಾವಣಸ್ತು ಸಮಾಸಾದ್ಯ ಆದಿತ್ಯಾಂಶ್ಚವಸೂಂಸ್ತಥಾ ।<br />ನ ಶಶಾಕ ಸ ಸಂಗ್ರಾಮೇ ಯೋದ್ಧುಂಶತ್ರುಭಿರರ್ದಿತಃ ॥ ೩೩ ॥</div>
	<div class="verse">ಸ ತಂ ದೃಷ್ಟ್ವಾ ಪರಿಮ್ಲಾನಂಪ್ರಹಾರೈರ್ಜರ್ಜರೀಕೃತಮ್ ।<br />ರಾವಣಿಃ ಪಿತರಂಯುದ್ಧೇಽದರ್ಶನಸ್ಥೋಽಬ್ರವೀದಿದಮ್ ॥ ೩೪ ॥</div>
	<div class="verse">ಆಗಚ್ಛ ತಾತ ಗಚ್ಛಾಮೋ ರಣಕರ್ಮ ನಿವರ್ತತಾಮ್ ।<br />ಜಿತಂ ನೋ ವಿದಿತಂ ತೇಽಸ್ತು ಸ್ವಸ್ಥೋ ಭವಗತಜ್ವರಃ ॥ ೩೫ ॥</div>
	<div class="verse">ಅಯಂ ಹಿ ಸುರಸೈನ್ಯಸ್ಯತ್ರೈಲೋಕ್ಯಸ್ಯ ಚ ಯಃ ಪ್ರಭುಃ ।<br />ಸ ಗೃಹೀತೋ ದೈವಬಲಾದ್ಭಗ್ನದರ್ಪಾಃಸುರಾಃ ಕೃತಾಃ ॥ ೩೬ ॥</div>
	<div class="verse">ಯಥೇಷ್ಟಂ ಭುಂಕ್ಷ್ವಲೋಕಾಂಸ್ತ್ರೀನ್ನಿಗೃಹ್ಯಾರಾತಿಮೋಜಸಾ ।<br />ವೃಥಾ ಕಿಂ ತೇ ಶ್ರಮೇಣೇಹಯುದ್ಧಮದ್ಯ ತು ನಿಷ್ಫಲಮ್ ॥ ೩೭ ॥</div>
	<div class="verse">ತತಸ್ತೇ ದೈವತಗಣಾ ನಿವೃತ್ತಾ ರಣಕರ್ಮಣಃ ।<br />ತಚ್ಛ್ರುತ್ವಾ ರಾವಣೇರ್ವಾಕ್ಯಂ ಸ್ವಸ್ಥಚೇತಾಬಭೂವ ಹ ॥ ೩೮ ॥</div>
	<div class="verse">ಅಥ ರಣವಿಗತಜ್ವರಃ ಪ್ರಭು ವಿðಜಯಮವಾಪ್ಯ ನಿಶಾಚರಾಧಿಪಃ ।<br />ಸ್ವಭವನಮಭಿಮತೋ ಜಗಾಮಹೃಷ್ಟಃ ಸ್ವಸುತಮವಾಪ್ಯ ಚವಾಕ್ಯಮಬ್ರವೀತ್​ ॥ ೩೯ ॥</div>
	<div class="verse">ಅತಿಬಲಸದೃಶೈಃ ಪರಾಕ್ರಮೈಸ್ತೈರ್ಮಮ ಕುಲಮಾನವಿವರ್ಧನಂ ಕರತಮ್ ।<br /> ಯದಯಮತುಲ್ಯಬಲಸ್ತ್ವಯಾದ್ಯ ವೈ ತ್ರಿದಶಪತಿಸ್ತ್ರಿದಶಾಶ್ಚ ನಿರ್ಜಿತಾಃ ॥೪೦</div>
	<p>ನಯ ರಥಮಧಿರೋಪ್ಯ ವಾಸವಂ</p>
	<div class="verse">ನಗರಮಿತೋ ವ್ರಜ ಸೇನಯಾವೃತಸ್ತ್ವಮ್ ।<br />ಅಹಮಪಿ ತವ ಗಚ್ಛತೋ ದ್ರುತಂ ಸಹ ಸಚಿವೈರನುಯಾಮಿಪೃಷ್ಠತಃ ॥ ೪೧ ॥</div>
	<div class="verse">ಅಥ ಸ ಬಲವೃತಃ ಸವಾಹನ-ಸ್ತ್ರಿದಶಪತಿಂ ಪರಿಗೃಹ್ಯ ರಾವಣಿಃ ।<br />ಸ್ವಭವನಮಭಿಗಮ್ಯ ವೀರ್ಯವಾನ್​ಕೃತಸಮರಾನ್​ ವಿಸಸರ್ಜ ರಾಕ್ಷಸಾನ್​ ॥ ೪೨ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನತ್ರೀಂಶಃ ಸರ್ಗಃ</div>
	
	
	<div class="sname"><b>ತ್ರಿಂಶಃ  ಸರ್ಗಃ - ಇಂದ್ರಪರಾಜಯಕಾರಣಕಥನಮ್</b> ೫೬ ಶ್ಲೋಕಗಳು</div>
	<div class="verse">ಜಿತೇ ಮಹೇಂದ್ರೇಽತಿಬಲೇ ರಾವಣಸ್ಯ ಸುತೇನ ವೈ ।<br />ಪ್ರಜಾಪತಿಂ ಪುರಸ್ಕೃತ್ಯಯಯುರ್ಲಂಕಾಂ ಸುರಾಸ್ತದಾ ॥</div>
	<div class="verse">ತತ್ರ ರಾವಣಮಾಸಾದ್ಯ ಪುತ್ರಭ್ರಾತೃಭಿರಾವೃತಮ್ ।<br />ಅಬ್ರವೀದ್ಗಗನೇ ತಿಷ್ಠನ್​ ಸಾಮಪೂರ್ವಂಪ್ರಜಾಪತಿಃ ॥ ೨ ॥</div>
	<div class="verse">ವತ್ಸ ರಾವಣ ತುಷ್ಟೋಽಸ್ಮಿ ಪುತ್ರಸ್ಯ ತವಸಂಯುಗೇ ।<br />ಅಹೋಽಸ್ಯ ವಿಕ್ರಮೌದಾರ್ಯಂ ತವತುಲ್ಯೋಽಧಿಕೋಽಪಿ ವಾ ॥ ೩ ॥</div>
	<div class="verse">ಜಿತಂ ಹಿ ಭವತಾ ಸರ್ವಂ ತ್ರೈಲೋಕ್ಯಂಸ್ವೇನ ತೇಜಸಾ ।<br />ಕೃತಾ ಪ್ರತಿಜ್ಞಾ ಸಫಲಾ ಪ್ರೀತೋಽಸ್ಮಿಸ್ವಸುತೇನ ವೈ ॥ ೪ ॥</div>
	<div class="verse">ಅಯಂ ಚ ಪುತ್ರೋಽತಿಬಲಸ್ತವ ರಾವಣವೀರ್ಯವಾನ್​ ।<br />ಜಗತೀಂದ್ರಜಿದಿತ್ಯೇವ ಪರಿಖ್ಯಾತೋ ಭವಿಷ್ಯತಿ॥ ೫ ॥</div>
	<div class="verse">ಬಲವಾನ್​ ದುರ್ಜಯಶ್ಚೈವ ಭವಿಷ್ಯತ್ಯೇವರಾಕ್ಷಸಃ ।<br />ಯಂ ಸಮಾಶ್ರಿತ್ಯ ತೇ ರಾಜನ್​ಸ್ಥಾಪಿತಾಸ್ತ್ರಿದಶಾ ವಶೇ ॥ ೬ ॥</div>
	<div class="verse">ತನ್ಮುಚ್ಯತಾಂ ಮಹಾಬಾಹೋ ಮಹೇಂದ್ರಃ ಪಾಕಶಾಸನಃ ।<br />ಕಿಂ ಚಾಸ್ಯ ಮೋಕ್ಷಣಾರ್ಥಾಯಪ್ರಯಚ್ಛಂತು ದಿವೌಕಸಃ ॥ ೭ ॥</div>
	<div class="verse">ಅಥಾಬ್ರವೀನ್ಮಹಾತೇಜಾ ಇಂದ್ರಜಿತ್​ಸಮಿತಿಂಜಯಃ ।<br />ಅಮರತ್ವಮಹಂ ದೇವ ವೃಣೇಯದ್ಯೇಷಮುಚ್ಯತೇ ॥ ೮ ॥</div>
	<div class="verse">ಚತುಷ್ಪಾದಂ ಖೇಚರಾಣಾಮನ್ಯೇಷಾಂ ಚಮಹೌಜಸಾಮ್ ।<br />ವೃಕ್ಷಗುಲ್ಮಕ್ಷುಪಲತಾತೃಣೋಪಲಮಹೀಭೃತಾಮ್ ॥ ೯ ॥</div>
	<div class="verse"><span><span>ಸರ್ವೇಽಪಿ ಜಂತವೋಽನ್ಯೋನ್ಯಂ ಭೇತವ್ಯೇ ಸತಿ ಬಿಭ್ಯತಿ ।<br /> </span><span>ಅತೋಽತ್ರ ಲೋಕೇ ಸರ್ವೇಷಾಂಸರ್ವಸ್ಮಾಚ್ಚ ಭವೇದ್ಭಯಮ್ ॥ </span></span>೧೦</div>
	<div class="verse">ತತೋಽಬ್ರವೀನ್ಮಹಾತೇಜಾ ಮೇಘನಾದಂಪ್ರಜಾಪತಿಃ ।<br />ನಾಸ್ತಿ ಸರ್ವಾಮರತ್ವಂ ಹಿ ಕಸ್ಯಚಿತ್​ಪ್ರಾಣಿನೋ ಭುವಿ ॥ ೧೧ ॥</div>
	<div class="verse">ಚತುಷ್ಪದಃ ಪಕ್ಷಿಣಶ್ಚ ಭೂತಾನಾಂ ವಾಮಹೌಜಸಾಮ್ ।<br />ಶ್ರುತ್ವಾ ಪಿತಾಮಹೇನೋಕ್ತಮಿಂದ್ರಜಿತ್​ಪ್ರಭುಣಾವ್ಯಯಮ್ ॥ ೧೨ ॥</div>
	<div class="verse">ಅಥಾಬ್ರವೀತ್​ ಸ ತತ್ರಸ್ಥಂ ಮೇಘನಾದೋಮಹಾಬಲಃ ।<br />ಶ್ರೂಯತಾಂ ವಾ ಭವೇತ್​ ಸಿದ್ಧಿಃ ಶತಕ್ರತುವಿಮೋಕ್ಷಣೇ ॥ ೧೩ ॥</div>
	<div class="verse">ಮಮೇಷ್ಟಂ ನಿತ್ಯಶೋಹವ್ಯೈರ್ಮಂತ್ರೈಃ ಸಂಪೂಜ್ಯ ಪಾವಕಮ್।<br />ಸಂಗ್ರಾಮಮವತರ್ತುಂ ಚಶತ್ರುನಿರ್ಜಯಕಾಂಕ್ಷಿಣಃ ॥ ೧೪ ॥</div>
	<div class="verse">ಅಶ್ವಯುಕ್ತೋ ರಥೋಮಹ್ಯಮುತ್ತಿಷ್ಠೇತ್ತು ವಿಭಾವಸೋಃ ।<br />ತತ್ಸ್ಥಸ್ಯಾಮರತಾ ಸ್ಯಾನ್ಮೇ ಏಷ ಮೇ ನಿಶ್ಚಯೋ ವರಃ ॥ ೧೫ ॥</div>
	<div class="verse">ತಸ್ಮಿನ್​ ಯದ್ಯಸಮಾಪ್ತೇ ಚಜಪ್ಯಹೋಮೇ ವಿಭಾವಸೌ ।<br />ಯುಧ್ಯೇಯಂ ದೇವ ಸಂಗ್ರಾಮೇ ತದಾಮೇ ಸ್ಯಾದ್ವಿನಾಶನಮ್ ॥ ೧೬ ॥</div>
	<div class="verse">ಸರ್ವೋ ಹಿ ತಪಸಾ ದೇವವೃಣೋತ್ಯಮರತಾಂ ಪುಮಾನ್​ ।<br /> ವಿಕ್ರಮೇಣ ಮಯಾ ತ್ವೇತದಮರತ್ವಂಪ್ರವರ್ತಿತಮ್ ॥ ೧೭ ॥</div>
	<div class="verse">ಏವಮಸ್ತ್ವಿತಿ ತಂ ಚಾಹ ವಾಕ್ಯಂ ದೇವಃ ಪಿತಾಮಹಃ ।<br />ಮುಕ್ತಶ್ಚೇಂದ್ರಜಿತಾ ಶಕ್ರೋ ಗತಾಶ್ಚ ತ್ರಿದಿವಂ ಸುರಾಃ ॥ ೧೮ ॥</div>
	<div class="verse">ಏತಸ್ಮಿನ್ನಂತರೇ ರಾಮ ದೀನೋಭ್ರಷ್ಟಾಮರದ್ಯುತಿಃ ।<br />ಇಂದ್ರಶ್ಚಿಂತಾಪರೀತಾತ್ಮಾ ಧ್ಯಾನತತ್ಪರತಾಂಗತಃ ॥ ೧೯ ॥</div>
	<div class="verse">ತಂ ತು ದೃಷ್ಟ್ವಾ ತಥಾಭೂತಂ ಪ್ರಾಹದೇವಃ ಪ್ರಜಾಪತಿಃ ।<br />ಶತಕ್ರತೋ ಕಿಮು ಪುರಾ ಕರೋತಿ ಸ್ಮ ಸುದುಷ್ಕರಮ್ ॥ ೨೦ ॥</div>
	<div class="verse">ಅಮರೇಂದ್ರ ಮಯಾ ಬಹ್ವ್ಯಃ ಪ್ರಜಾಃ ಸೃಷ್ಟಾಸ್ತದಾ ಪ್ರಭೋ ।<br />ಏಕವರ್ಣಾಃ ಸಮಾಭಾಷಾ ಏಕರೂಪಾಶ್ಚಸರ್ವಶಃ ॥ ೨೧ ॥</div>
	<div class="verse">ತಾನಾಂ ನಾಸ್ತಿ ವಿಶೇಷೋ ಹಿ ದರ್ಶನೇಲಕ್ಷ್ಮಣೇಽಪಿ ವಾ ।<br /> ತತೋಽಹಮೇಕಾಗ್ರಮನಸ್ತಾಃ ಪ್ರಜಾಃ ಪರ್ಯಚಿಂತಯಮ್ ॥ ೨೨ ॥</div>
	<div class="verse">ಸೋಽಹಂ ತಾಸಾಂ ವಿಶೇಷಾರ್ಥಂಸ್ತ್ರಿಯಮೇಕಾಂ ವಿನಿರ್ಮಮೇ ।<br />ಯದ್ಯತ್​ ಪ್ರಜಾನಾಂ ಪ್ರತ್ಯಂಗಂ ವಿಶಿಷ್ಟಂತತ್ತದುದ್ಧೃತಮ್ ॥ ೨೩ ॥</div>
	<div class="verse">ತತೋ ಮಯಾ ರೂಪಗುಣೈರಹಲ್ಯಾ ಸ್ತ್ರೀ ವಿನಿರ್ಮಿತಾ ।<br />ಹಲಂ ನಾಮೇಹ ವೈರೂಪ್ಯಂ ಹಲ್ಯಂತತ್ಪ್ರಭವಂ ಭವೇತ್​ ॥ ೨೪ ॥</div>
	<div class="verse">ಯಸ್ಮಾನ್ನ ವಿದ್ಯತೇ ಹಲ್ಯಂ ತೇನಾಹಲ್ಯೇತಿವಿಶ್ರುತಾ ।<br />ಅಹಲ್ಯೇತಿ ಮಯಾ ಶಕ್ರ ತಸ್ಯಾ ನಾಮಪ್ರವರ್ತಿತಮ್ ॥ ೨೫ ॥</div>
	<div class="verse">ನಿರ್ಮಿತಾಯಾಂ ಚ ದೇವೇಂದ್ರ ತಸ್ಯಾಂನಾರ್ಯಾಂ ಸುರರ್ಷಭ ।<br />ಭವಿಷ್ಯತೀತಿ ಕಸ್ಯೈಷಾ ಮಮ ಚಿಂತಾತತೋಽಭವತ್​ ॥ ೨೬ ॥</div>
	<div class="verse">ತ್ವಂ ತು ಶಕ್ರ ತದಾ ನಾರೀಂ ಜಾನೀಷೇಮನಸಾ ಪ್ರಭೋ ।<br />ಸ್ಥಾನಾಧಿಕತಯಾ ಪತ್ನೀ ಮಮೈಷೇತಿಪುರಂದರ ॥ ೨೭ ॥</div>
	<div class="verse">ಸಾ ಮಯಾ ನ್ಯಾಸಭೂತಾ ತು ಗೌತಮಸ್ಯ ಮಹಾತ್ಮನಃ ।<br />ನ್ಯಸ್ತಾ ಬಹೂನಿ ವರ್ಷಾಣಿ ತೇನ ನಿರ್ಯಾತಿತಾಚಹ॥ ೨೮ ॥</div>
	<div class="verse">ತತಸ್ತಸ್ಯ ಪರಿಜ್ಞಾಯ ಮಹಾಸ್ಥೈರ್ಯಂಮಹಾಮುನೇ ।<br />ಜ್ಞಾತ್ವಾ ತಪಸಿ ಸಿದ್ಧಿಂ ಚ ಪತ್ಯರ್ಥಂ ಸ್ಪರ್ಶಿತಾತದಾ ॥ ೨೯ ॥</div>
	<div class="verse">ಸ ತಯಾ ಸಹ ಧರ್ಮಾತ್ಮಾ ರಮತೇ ಸ್ಮ ಮಹಾಮುನಿಃ ।<br />ಆಸನ್ನಿರಾಶಾ ದೇವಾಸ್ತು ಗೌತಮೇದತ್ತಯಾ ತಯಾ ॥ ೩೦ ॥</div>
	<div class="verse">ಸಂಕ್ರುದ್ಧಸ್ತ್ವಂ ಹಿ ಧರ್ಮಾತ್ಮನ್​ ಗತ್ವಾತಸ್ಯಾಶ್ರಮಂ ಮುನೇಃ ।<br />ದೃಷ್ಟವಾಂಶ್ಚ ತದಾ ತಾಂ ಸ್ತ್ರೀಂದೀಪ್ತಾಮಗ್ನಿಶಿಖಾಮಿವ ॥ ೩೧ ॥</div>
	<div class="verse">ಸಾ ತ್ವಯಾ ಧರ್ಷಿತಾ ಶಕ್ರ ಕಾಮಾರ್ತೇನಸಮನ್ಯುನಾ ।<br />ದೃಷ್ಟಸ್ತ್ವಂ ಚ ತದಾ ತೇನ ಹ್ಯಾಶ್ರಮೇಪರಮರ್ಷಿಣಾ ॥ ೩೨ ॥</div>
	<div class="verse">ತತಃ ಕ್ರುದ್ಧೇನ ತೇನಾಸಿ ಶಪ್ತಃ ಪರಮತೇಜಸಾ ।<br />ಗತೋಽಸಿ ಯೇನ ದೇವೇಂದ್ರ ದಶಾಭಾಗವಿಪರ್ಯಯಮ್ ॥ ೩೩ ॥</div>
	<div class="verse">ಯಸ್ಮಾನ್ಮೇ ಧರ್ಷಿತಾ ಪತ್ನೀ ತ್ವಯಾವಾಸವ ನಿರ್ಭಯಮ್ ।<br />ತಸ್ಮಾತ್ತ್ವಂ ಸಮರೇ ರಾಜನ್​ಶತ್ರುಸಹಸ್ರಂ ಗಮಿಷ್ಯಸಿ ॥ ೩೪ ॥</div>
	<div class="verse">ಅಯಂ ತು ಭಾವೋ ದುರ್ಬುದ್ಧೇಯಸ್ತ್ವಯೇಹ ಪ್ರವರ್ತಿತಃ ।<br />ಮಾನುಷೇಷ್ವಪಿ ಲೋಕೇಷು ಭವಿಷ್ಯತಿ ನಸಂಶಯಃ ॥ ೩೫ ॥</div>
	<div class="verse">ತತ್ರಾರ್ಥಂ ತಸ್ಯ ಯಃ ಕರ್ತಾ ತ್ವಯ್ಯರ್ಥಂ ನಿಪತಿಷ್ಯತಿ ।<br />ನ ಚ ತೇ ಸ್ಥಾವರಂ ಸ್ಥಾನಂ ಭವಿಷ್ಯತಿ ನಸಂಶಯಃ ॥ ೩೬ ॥</div>
	<div class="verse">ಯಶ್ಚ ಯಶ್ಚ ಸುರೇಂದ್ರ ಸ್ಯಾದ್​ಧ್ರುವಃ ಸ ನ ಭವಿಷ್ಯತಿ ।<br />ಏಷ ಶಾಪೋ ಮಯಾ ಮುಕ್ತ ಇತ್ಯಸೌ ತಾಂತದಾಬ್ರವೀತ್​ ॥ ೩೭ ॥</div>
	<div class="verse">ತಾಂ ತು ಭಾರ್ಯಾಂ ಸುನಿರ್ಭತ್ಸ್ಯ ಸೋಽಬ್ರವೀತ್​ ಸುಮಹಾತಪಾಃ ।<br />ದುರ್ವೀನೀತೇ ವಿನಿಧ್ವಂಸಮಮಾಶ್ರಮಸಮೀಪತಃ ॥ ೩೮ ॥</div>
	<div class="verse">ರೂಪಯೌವನಸಂಪನ್ನಾಯಸ್ಮಾತ್ತ್ವಮನವಸ್ಥಿತಾ ।<br />ತಸ್ಮಾದ್ರೂಪವತೀ ಲೋಕೇ ನ ತ್ವಮೇಕಾಭವಿಷ್ಯಸಿ ॥ ೩೯ ॥</div>
	<div class="verse">ರೂಪಂ ಚ ತೇ ಪ್ರಜಾಃ ಸರ್ವಾ ಗಮಿಷ್ಯಂತಿನ ಸಂಶಯಃ ।<br />ಯತ್ತದೇಕಂ ಸಮಾಶ್ರಿತ್ಯವಿಭ್ರಮೋಽಯಮುಪಸ್ಥಿತಃ ॥ ೪೦ ॥</div>
	<div class="verse">ತದಾಪ್ರಭೃತಿಭೂಯಿಷ್ಠಂ ಪ್ರಜಾರೂಪಸಮನ್ವಿತಾಃ ।<br />ಸಾ ತಂ ಪ್ರಸಾದಯಾಮಾಸ ಮಹರ್ಷಿಂಗೌತಮಂ ತದಾ ॥ ೪೧ ॥</div>
	<div class="verse">ಅಜ್ಞಾನಾದ್ಧರ್ಷಿತಾ ನಾಥ ತದ್ರೂಪೇಣ ದಿವೌಕಸಾ।<br />ನ ಕಾಮಕಾರಾದ್ವಿಪ್ರರ್ಷೇ ಪ್ರಸಾದಂಕರ್ತುಮರ್ಹಸಿ ॥ ೪೨ ॥</div>
	<div class="verse">ಅಹಲ್ಯಯಾ ತ್ವೇವಮುಕ್ತಃ ಪ್ರತ್ಯುವಾಚ ಸ ಗೌತಮಃ ।<br />ಉತ್ಪತ್ಸ್ಯತಿ ಮಹಾತೇಜಾ ಇಕ್ಷ್ವಾಕೂಣಾಂ ಮಹಾರಥಃ ॥ ೪೩ ॥</div>
	<div class="verse">ರಾಮೋ ನಾಮ ಶ್ರುತೋ ಲೋಕೇ ವನಂಚಾಪ್ಯುಪಯಾಸ್ಯತಿ ।<br />ಬ್ರಾಹ್ಮಣಾರ್ಥೇ ಮಹಾಬಾಹುರ್ವಿಷ್ಣುರ್ಮಾನುಷವಿಗ್ರಹಃ ॥ ೪೪ ॥</div>
	<div class="verse">ತಂ ದ್ರಕ್ಷ್ಯಸಿ ಯದಾ ಭದ್ರೇ ತತಃ ಪೂತಾ ಭವಿಷ್ಯಸಿ ।<br />ಸ ಹಿ ಪಾವಯಿತುಂ ಶಕ್ತಸ್ತ್ವಯಾಯದ್​ದುಷ್ಕೃತಂ ಕೃತಮ್ ॥ ೪೫ ॥</div>
	<div class="verse">ತಸ್ಯಾತಿಥ್ಯಂ ಚ ಕೃತ್ವಾ ವೈ ಮತ್ಸಮೀಪಂಗಮಿಷ್ಯಸಿ ।<br />ವತ್ಸ್ಯಸಿ ತ್ವಂ ಮಯಾ ಸಾರ್ಧಂ ತದಾ ಹಿವರವರ್ಣಿನಿ ॥ ೪೬ ॥</div>
	<div class="verse">ಏವಮುಕ್ತ್ವಾ ಸ ವಿಪ್ರರ್ಷಿರಾಜಗಾಮಸ್ವಮಾಶ್ರಮಮ್ ।<br />ತಪಶ್ಚಚಾರ ಸುಮಹತ್​ ಸಾ ಪತ್ನೀಬ್ರಹ್ಮವಾದಿನಃ ॥ ೪೭ ॥</div>
	<div class="verse">ಶಾಪೋತ್ಸರ್ಗಾದ್ಧಿ ತಸ್ಯೇದಂ ಮುನೇಃ ಸರ್ವಮುಪಸ್ಥಿತಮ್ ।<br />ತತ್ಸ್ಮರ ತ್ವಂ ಮಹಾಬಾಹೋ ದುಷ್ಕೃತಂಯತ್ತ್ವಯಾ ಕೃತಮ್ ॥ ೪೮ ॥</div>
	<div class="verse">ತೇನ ತ್ವಂ ಗ್ರಹಣಂ ಶತ್ರೋರ್ಯಾತೋ ನಾನ್ಯೇನ ವಾಸವ ।<br />ಶೀಘ್ರಂ ವೈ ಯಜ ಯಜ್ಞಂ ತ್ವಂ ವೈಷ್ಣವಂ ಸುಸಮಾಹಿತಃ ॥ ೪೯ ॥</div>
	<div class="verse">ಪಾವಿತಸ್ತೇನ ಯಜ್ಞೇನ ಯಾಸ್ಯಸೇ ತ್ರಿದಿವಂ ತತಃ ।<br />ಪುತ್ರಶ್ಚ ತವ ದೇವೇಂದ್ರ ನ ವಿನಷ್ಟೋ ಮಹಾರಣೇ ॥ ೫೦ ॥</div>
	<div class="verse">ನೀತಃ ಸನ್ನಿಹಿತಶ್ಚೈವ ಆರ್ಯಕೇಣಮಹೋಧಧೌ ।<br />ಏತಚ್ಛ್ರುತ್ವಾ ಮಹೇಂದ್ರಸ್ತು ಯಜ್ಞಮಿಷ್ಟ್ವಾ ಚ ವೈಷ್ಣವಮ್ ॥ ೫೧ ॥</div>
	<div class="verse">ಪುನಸ್ತ್ರಿದಿವಮಾಕ್ರಾಮದನ್ವಶಾಸಚ್ಚದೇವರಾಟ್​ ।<br />ಏತದಿಂದ್ರಜಿತೋ ನಾಮ ಬಲಂ ಯತ್​ಕೀರ್ತಿತಂ ಮಯಾ ॥ ೫೨ ॥</div>
	<div class="verse">ನಿರ್ಜಿತಸ್ತೇನ ದೇವೇಂದ್ರಃ ಪ್ರಾಣಿನೋಽನ್ಯೇ ತು ಕಿಂ ಪುನಃ ।<br />ಆಶ್ಚರ್ಯಮಿತಿ ರಾಮಶ್ಚಲಕ್ಷ್ಮಣಶ್ಚಾಬ್ರವೀತ್ತದಾ ॥ ೫೩ ॥</div>
	<div class="verse">ಅಗಸ್ತ್ಯವಚನಂ ಶ್ರುತ್ವಾ ವಾನರಾರಾಕ್ಷಸಾಸ್ತದಾ ।<br />ವಿಭೀಷಣಸ್ತು ರಾಮಸ್ಯ ಪಾರ್ಶ್ವಸ್ಥೋವಾಕ್ಯಮಬ್ರವೀತ್​ ॥ ೫೪ ॥</div>
	<div class="verse">ಆಶ್ಚರ್ಯಂ ಸ್ಮಾರಿತೋಽಸ್ಮ್ಯದ್ಯ ಯತ್ತದ್​ದೃಷ್ಟಂ ಪುರಾತನಮ್ ।<br />ಅಗಸ್ತ್ಯಂ ತ್ವಬ್ರವೀದ್ರಾಮಃ ಸತ್ಯಮೇತಚ್ಛ್ರುತಂ ಚ ಮೇ ॥ ೫೫ ॥</div>
	<div class="verse">ಏವಂ ರಾಮ ಸಮುದ್ಭೂತೋ ರಾವಣೋಲೋಕಕಂಟಕಃ ।<br />ಸಪುತ್ರೋ ಯೇನ ಸಂಗ್ರಾಮೇ ಜಿತಃ ಶಕ್ರಃ ಸುರೇಶ್ವರಃ ॥ ೫೬ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಂಶಃ ಸರ್ಗಃ</div>
	
	
	<div class="sname"><b>ಏಕತ್ರಿಂಶಃ  ಸರ್ಗಃ - ರಾವಣನರ್ಮದಾವಗಾಹಃ</b> ೪೪ ಶ್ಲೋಕಗಳು</div>
	<div class="verse">ತತೋ ರಾಮೋ ಮಹಾತೇಜಾ ವಿಸ್ಮಯಾತ್​ಪುನರೇವ ಹಿ ।<br />ಉವಾಚ ಪ್ರಣತೋ ವಾಕ್ಯಮಗಸ್ತ್ಯಮೃಷಿಸತ್ತಮಮ್ ॥ ೧ ॥</div>
	<div class="verse">ಭಗವನ್​ ರಾಕ್ಷಸಃ ಕ್ರೂರೋಯದಾಪ್ರಭೃತಿ ಮೇದಿನೀಮ್ ।<br />ಪರ್ಯಟತ್​ ಕಿಂ ತದಾ ಲೋಕಾಃ ಶೂನ್ಯಾ ಆಸನ್​ದ್ವಿಜೋತ್ತಮ ॥ ೨ ॥</div>
	<div class="verse">ರಾಜಾ ವಾ ರಾಜಮಾತ್ರೋ ವಾ ಕಿಂ ತದಾ ನಾತ್ರಕಶ್ಚನ ।<br />ಧರ್ಷಣಂ ಯೇನ ನ ಪ್ರಾಪ್ತೋ ರಾವಣೋರಾಕ್ಷಸೇಶ್ವರಃ ॥ ೩ ॥</div>
	<div class="verse">ಉತಾಹೋ ಹತವೀರ್ಯಾಸ್ತೇ ಬಭೂವುಃ ಪೃಥಿವೀಕ್ಷಿತಃ ।<br />ಬಹಿಷ್ಕೃತಾ ವರಾಸ್ತ್ರೈಶ್ಚ ಬಹವೋ ನಿರ್ಜಿತಾನೃಪಾಃ ॥ ೪ ॥</div>
	<div class="verse">ರಾಘವಸ್ಯ ವಚಃ ಶ್ರುತ್ವಾ ಹ್ಯಗಸ್ತ್ಯೋಭಗವಾನೃಷಿಃ ।<br />ಉವಾಚ ರಾಮಂ ಪ್ರಹಸನ್​ ಪಿತಾಮಹಇವೇಶ್ವರಮ್ ॥ ೫ ॥</div>
	<div class="verse">ಇತ್ಯೇವಂ ಬಾಧಮಾನಸ್ತು ಪಾರ್ಥಿವಾನ್​ಪಾರ್ಥಿವರ್ಷಭ ।<br />ಚಚಾರ ರಾವಣೋ ರಾಮ ಪೃಥಿವೀಂಪೃಥಿವೀಪತೇ ॥ ೬ ॥</div>
	<div class="verse">ತತೋ ಮಾಹಿಷ್ಮತೀಂ ನಾಮ ಪುರೀಂಸ್ವರ್ಗಪುರೀಪ್ರಭಾಮ್ ।<br />ಸಂಪ್ರಾಪ್ತೋ ಯತ್ರ ಸಾನ್ನಿಧ್ಯಂಸದಾಸೀದ್ವಸುರೇತಸಃ ॥ ೭ ॥</div>
	<div class="verse">ತುಲ್ಯ ಆಸೀನ್ನೃಪಸ್ತಸ್ಯ ಪ್ರಭಾವಾದ್ವಸುರೇತಸಃ ।<br />ಅರ್ಜುನೋ ನಾಮ ಯತ್ರಾಗ್ನಿಃ ಶಕರುಂಡೇಶಯಃ ಸದಾ ॥ ೮ ॥</div>
	<div class="verse">ಯಮೇವ ದಿವಸಂ ಸೋಽಥ ಹೈಹಯಾ ಧಿಪತಿರ್ಬಲೀ ।<br />ಅರ್ಜುನೋ ನರ್ಮದಾಂ ರಂತುಂ ಗತಃ ಸ್ತ್ರೀಭಿಃ ಸಹೇಶ್ವರಃ ॥ ೯ ॥</div>
	<div class="verse">ತಮೇವ ದಿವಸಂ ಸೋಽಥ ರಾವಣಸ್ತತ್ರ ಆಗತಃ ।<br />ರಾವಣೋ ರಾಕ್ಷಸೇಂದ್ರಸ್ತು ತಸ್ಯಾಮಾತ್ಯಾನಪೃಚ್ಛತ ॥ ೧೦ ॥</div>
	<div class="verse">ಕ್ವಾರ್ಜುನೋ ನೃಪತಿಃ ಶೀಘ್ರಂ ಸಮ್ಯಗಾಖ್ಯಾತುಮರ್ಹಥ ।<br />ರಾವಣೋಽಹಮನುಪ್ರಾಪ್ತೋಯುದ್ಧೇಪ್ಸುರ್ನೃವರೇಣ ಹ ॥ ೧೧ ॥</div>
	<div class="verse">ಮಮಾಗಮನಮಪ್ಯಗ್ರೇ ಯುಷ್ಮಾಭಿಃಸಂನಿವೇದ್ಯತಾಮ್ ।<br />ಇತ್ಯೇವಂ ರಾವಣೋಕ್ತಾಸ್ತೇ ಅಮಾತ್ಯಾಃ ಸುವಿಪಶ್ಚಿತಃ ॥ ೧೨ ॥</div>
	<div class="verse">ಅಬ್ರುವನ್​ ರಾಕ್ಷಸಪತಿಮಸಾಂನಿಧ್ಯಂಮಹೀಪತೇಃ ।<br />ಶ್ರುತ್ವಾ ವಿಶ್ರವಸಃ ಪುತ್ರಃ ಪೌರಾಣಾಮರ್ಜುನಂ ಗತಮ್ ॥ ೧೩ ॥</div>
	<div class="verse">ಅಪಸೃತ್ಯಾಗತೋ ವಿಂಧ್ಯಂಹಿಮವತ್ಸನ್ನಿಭಂ ಗಿರಿಮ್ ।<br />ಸ ತಮಭ್ರಮಿವಾವಿಷ್ಟಮುದ್ಭ್ರಾಂತಮಿವಮೇದಿನೀಮ್ ॥ ೧೪ ॥</div>
	<div class="verse">ಅಪಶ್ಯದ್ರಾವಣೋ ವಿಂಧ್ಯಮಾಲಿಖಂತಮಿವಾಂಬರಮ್ ।<br />ಸಹಸ್ರಶಿಖರೋಪೇತಂಸಿಂಹಾಧ್ಯುಷಿತಕಂದರಮ್ ॥ ೧೫ ॥</div>
	<div class="verse"><span>ಪ್ರಪಾತಪತಿತೈಃ ಶೀತೈಃ ಸಾಟ್ಟಹಾಸಮಿವಾಂಬುಭಿಃ ।<br /> ದೇವದಾನವಗಂಧರ್ವೈಃ ಸಾಪ್ಸರೋಗಣಕಿಂನರೈಃ ॥ </span>೧೬</div>
	<div class="verse">ಸಸ್ತ್ರೀಭಿಃ ಕ್ರೀಡಮಾನೈಶ್ಚಸ್ವರ್ಗಭೂತಂ ಮಹೋಚ್ಛ್ರಯಮ್ ।<br />ನದೀಭಿಃ ಸ್ಯಂದಮಾನಾಭಿಃ ಸ್ಫಾಟಿಕಪ್ರತಿಮಂ ಜಲಮ್ ॥ ೧೭ ॥</div>
	<div class="verse">ಘಣಾಭಿಶ್ಚಲಜಿಹ್ವಾಭಿರನಂತಮಿವವಿಷ್ಠಿತಮ್ ।<br />ಉತ್ಕ್ರಾಮಂತಂ ದರೀಮಂತಂಹಿಮವತ್ಸಂನಿಭಂ ಗಿರಿಮ್ ॥ ೧೮ ॥</div>
	<div class="verse">ಪಶ್ಯ ಮಾನಸ್ತತೋ ವಿಂಧ್ಯಂ ರಾವಣೋನರ್ಮದಾಂ ಯಯೌ ।<br />ತಾಂಚಲೋಪಜಲಾಂ ಪುಣ್ಯಾಂ ಪಶ್ಚಿಮೋದ ಧಿಗಾಮಿನೀಮ್ ॥ ೧೯ ॥</div>
	<div class="verse">ಮಹಿಷೈಃ ಸಮರೈಃ ಸಿಂಹೈಃಶಾರ್ದೂಲರ್ಕ್ಷಗಜೋತ್ತಮೈಃ ।<br />ಉಷ್ಣಾಭಿತಪ್ತೈಸ್ತೃಷಿತೈಃಸಂಕ್ಷೋಭಿತಜಲಾಶಯಾಮ್ ॥ ೨೦ ॥</div>
	<div class="verse">ಚಕ್ರವಾಕೈಃ ಸಕಾರಂಡೈಃ ಸಹಂಸಜಲಕುಕ್ಕುಟೈಃ ।<br />ಸಾರಸೈಶ್ಚ ಸದಾ ಮತ್ತೈಃ ಸುಕೂಜದ್ಭಿಃ ಸಮಾವೃತಮ್ ॥ ೨೧ ॥</div>
	<div class="verse">ಫುಲ್ಲದ್ರುಮಕೃತೋತ್ತಂಸಾಂಚಕ್ರವಾಕಯುಗಸ್ತನೀಮ್ ।<br />ವಿಸ್ತೀರ್ಣಪುಲಿನಶ್ರೋಣೀಂ ಹಂಸಾವಲಿಸುಮೇಖಲಾಮ್ ॥ ೨೨ ॥</div>
	<div class="verse">ಪುಷ್ಪರೇಣ್ವನುಲಿಪ್ತಾಂಗೀಂಜಲಫೇನಾಮಲಾಂಶುಕಾಮ್ ।<br />ಜಲಾವಗಾಹಸಂಸ್ಪರ್ಶಾಂ ಫುಲ್ಲೋತ್ಪಲಶುಭೇಕ್ಷಣಾಮ್ ॥೨೩</div>
	<div class="verse">ಪುಷ್ಪಕಾದವರುಹ್ಯಾಶು ನರ್ಮದಾಂಸರಿತಾಂ ವರಾಮ್ ।<br />ಇಷ್ಟಾಮಿವ ವರಾಂ ನಾರೀಮವಗಾಹ್ಯ ದಶಾನನಃ ॥ ೨೪ ॥</div>
	<div class="verse">ಸ ತಸ್ಯಾಃ ಪುಲಿನೇ ರಮ್ಯೇ ನಾನಾಮುನಿನಿಷೇವಿತೇ ।<br />ಉಪೋಪವಿಷ್ಟೈಃ ಸಚಿವೈಃ ಸಾರ್ಧಂರಾಕ್ಷಸಪುಂಗವಃ ॥ ೨೫ ॥</div>
	<div class="verse">ಪ್ರಖ್ಯಾಯ ನರ್ಮದಾಂ ಚಾಥ ಗಂಗೇಯಮಿತಿ ರಾವಣಃ ।<br />ನರ್ಮದಾದರ್ಶಜಂ ಹರ್ಷಮಾಪ್ತವಾನ್​ರಾಕ್ಷಸಾಧಿಕಃ ॥ ೨೬ ॥</div>
	<div class="verse">ತತಃ ಸಲೀಲಂ ಪ್ರಹಸನ್​ ರಾವಣೋರಾಕ್ಷಸೇಶ್ವರಃ ।<br />ಉವಾಚ ಸಚಿವಾಂಸ್ತತ್ರಪ್ರಹಸ್ತಶುಕಸಾರಣಾನ್​ ॥ ೨೭ ॥</div>
	<div class="verse">ಏಷ ರಶ್ಮಿಸಹಸ್ರೇಣ ಜಗತ್ಕೃತ್ವೇವಕಾಂಚನಮ್ ।<br />ತೀಕ್ಷ್ಣತಾಪಕರಃ ಸೂರ್ಯೋನಭಸೋರ್ಽಧಂ ಸಮಾಶ್ರಿತಃ ॥ ೨೮ ॥</div>
	<div class="verse">ಮಾಮಾಸೀನಂ ವಿದಿತ್ವೇಹ ಚಂದ್ರಾಯತಿ ದಿವಾಕರಃ ।<br />ನರ್ಮದಾಜಲಶೀತಶ್ಚ ಸುಗಂಧಿಃ ಶ್ರಮನಾಶನಃ ॥ ೨೯ ॥</div>
	<div class="verse">ಮದ್ಭಯಾದನಿಲೋಽಪ್ಯತ್ರ ವಾತ್ಯೇಷ ಸುಸಮಾಹಿತಃ ।<br /> ಇಯಂ ಚಾಪಿ ಸರಿಚ್ಛ್ರೇಷ್ಠಾ ನರ್ಮದಾನರ್ಮವರ್ಧಿನೀ ॥ ೩೦ ॥</div>
	<div class="verse">ನಕ್ರಮೀನವಿಹಂಗೋರ್ಮಿಃ ಸಭಯೇವಾಂಗನಾ ಸ್ಥಿತಾ ।<br />ತದ್ಭವಂತಃ ಕ್ಷತಾಃ ಶಸ್ತ್ರೆರ್ೈನೃಪೈರಿಂದ್ರಸಮೈರ್ಯುಧಿ ॥ ೩೧ ॥</div>
	<div class="verse">ಚಂದನಸ್ಯ ರಸೇನೇವ ರುಧಿರೇಣಸಮುಕ್ಷಿತಾಃ ।<br />ತೇ ಯೂಯಮವಗಾಹಧ್ವಂ ನರ್ಮದಾಂ ಶರ್ಮದಾಂ ಶುಭಾಮ್ ॥ ೩೨ ॥</div>
	<div class="verse">ಮಹಾಪದ್ಮಮುಖಾ ಮತ್ತಾ ಗಂಗಾಮಿವ ಮಹಾಗಜಾಃ ।<br />ಅಸ್ಯಾಂ ಸ್ನಾತ್ವಾ ಮಹಾನದ್ಯಾಂ ಪಾಪ್ಮಾನಂವಿಪ್ರಮೋಕ್ಷ್ಯಥ ॥ ೩೩ ॥</div>
	<div class="verse">ಅಹಮಪ್ಯದ್ಯ ಪುಲಿನೇ ಶರದಿಂದುಸಮಪ್ರಭೇ ।<br />ಪುಷ್ಪೋಪಹಾರಂ ಶನಕೈಃ ಕರಿಷ್ಯಾಮಿಕಪರ್ದಿನಃ ॥ ೩೪ ॥</div>
	<div class="verse">ರಾವಣೇನೈವಮುಕ್ತಾಸ್ತುಪ್ರಹಸ್ತಶುಕಸಾರಣಾಃ ।<br />ಸಮಹೋದರಧೂಮ್ರಾಕ್ಷಾ ನರ್ಮದಾಂವಿಜಗಾಹಿರೇ ॥ ೩೫ ॥</div>
	<div class="verse">ರಾಕ್ಷಸೇಂದ್ರಗಜೈಸ್ತೈಸ್ತು ಕ್ಷೋಭಿತಾ ನರ್ಮದಾ ನದೀ ।<br />ವಾಮನಾಂಜನಪದ್ಮಾದ್ಯೈರ್ಗಂಗಾ ಇವ ಮಹಾಗಜೈಃ ॥ ೩೬ ॥</div>
	<div class="verse">ತತಸ್ತೇ ರಾಕ್ಷಸಾಃ ಸ್ನಾತ್ವಾ ನರ್ಮದಾಯಾಂಮಹಾಬಲಾಃ ।<br /> ಉತ್ತೀರ್ಯ ಪುಷ್ಪಾಣ್ಯಾಜಹ್ರುರ್ಬಲ್ಯರ್ಥಂರಾವಣಸ್ಯ ತು ॥ ೩೭ ॥</div>
	<div class="verse">ನರ್ಮದಾಪುಲಿನೇ ಹೃದ್ಯೇ ಶುಭ್ರಾಭ್ರಸದೃಶಪ್ರಭೇ ।<br />ರಾಕ್ಷಸೈಸ್ತು ಮುಹೂರ್ತೇನ ಕೃತಃಪುಷ್ಪಮಯೋ ಗಿರಿಃ ॥ ೩೮ ॥</div>
	<div class="verse">ಪುಷ್ಪೇಷೂಪಹೃತೇಷ್ವೇವಂ ರಾವಣೋರಾಕ್ಷಸೇಶ್ವರಃ ।<br />ಅವತೀರ್ಣೋ ನದೀಂ ಸ್ನಾತುಂ ಗಂಗಾಮಿವಮಹಾಗಜಃ ॥ ೩೯ ॥</div>
	<div class="verse">ತತ್ರ ಸ್ನಾತ್ವಾ ಚ ವಿಧಿವಜ್ಜಾಪ್ತ್ವಾಜಪ್ಯಮನುತ್ತಮಮ್ ।<br />ನರ್ಮದಾಸಲಿಲಾತ್ತಸ್ಮಾದುತ್ತತಾರ ಸರಾವಣಃ ॥ ೪೦ ॥</div>
	<div class="verse">ತತ್ರ ಕ್ಲಿನ್ನಾಂಬರಂ ತ್ಯಕ್ತ್ವಾಶುಕ್ಲವಸ್ತ್ರಸಮಾವೃತಮ್ ।<br />ರಾವಣಂ ಪ್ರಾಂಜಲಿಂ ಯಾಂತಮನ್ವಯುಃ ಸರ್ವರಾಕ್ಷಸಾಃ ॥ ೪೧ ॥</div>
	<div class="verse">ತದ್ಗತೀವಶಮಾಪನ್ನಾ ಮೂರ್ತಿಮಂತ ಇವಾಚಲಾಃ ।<br />ಯತ್ರ ಯತ್ರ ಚ ಯಾತಿ ಸ್ಮ ರಾವಣೋರಾಕ್ಷಸೇಶ್ವರಃ ॥ ೪೨ ॥</div>
	<div class="verse">ಜಾಂಬೂನದಮಯಂ ಲಿಂಗಂ ತತ್ರ ತತ್ರಸ್ಮ ನೀಯತೇ ।<br />ವಾಲುಕಾವೇದಿಮಧ್ಯೇ ತು ತಲ್ಲಿಂಗಂ ಸ್ಥಾಪ್ಯ ರಾವಣಃ ॥ ೪೩ ॥</div>
	<p>ಅರ್ಚಯಾಮಾಸ ಗಂಧೈಶ್ಚಪುಷ್ಪೈಶ್ಚಾಮೃತಗಂಧಿಭಿಃ ॥</p>
	<div class="verse">ತತಃ ಸತಾಮರ್ತಿಹರಂ ಪರಂ ವರಂ ವರಪ್ರದಂಚಂದ್ರಮಯೂಖಭೂಷಣಮ್ ।<br />ಸಮರ್ಚಯಿತ್ವಾ ಸ ನಿಶಾಚರೋ ಜಗೌಪ್ರಸಾರ್ಯ ಹಸ್ತಾನ್​ ಪ್ರನನರ್ತ ಜಾಗ್ರತಃ ॥ ೪೪ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕತ್ರಿಂಶಃ ಸರ್ಗಃ</div>
	
	
	<div class="sname"><b>ದ್ವಾತ್ರಿಂಶಃ  ಸರ್ಗಃ - ರಾವಣಗ್ರಹಣಮ್</b> ೭೩ ಶ್ಲೋಕಗಳು</div>
	<div class="verse">ನರ್ಮದಾಪುಲಿನೇ ಯತ್ರ ರಾಕ್ಷಸೇಂದ್ರಃಸುದಾರುಣಃ ।<br />ಪುಷ್ಪೋಪಹಾರಂ ಕುರುತೇತಸ್ಮಾದ್ದೇಶಾದದೂರತಃ ॥</div>
	<div class="verse">ಅರ್ಜುನೋ ಜಯತಾಂ ಶ್ರೇಷ್ಠೋಮಾಹಿಷ್ಮತ್ಯಾಃ ಪತಿಃ ಪ್ರಭುಃ ।<br />ಕ್ರೀಡತೇ ಸಹನಾರಿಭಿರ್ನರ್ಮದಾತೋಯಮಾಶ್ರಿತಃ ॥ ೨ ॥</div>
	<div class="verse">ತಾಸಾಂ ಮಧ್ಯಗತೋ ರಾಜಾ ರರಾಜ ಚತದಾರ್ಜುನಃ ।<br />ಕರೇಣೂನಾಂ ಸಹಸ್ರಸ್ಯ ಮಧ್ಯಸ್ಥ ಇವಕುಂಜರಃ ॥ ೩ ॥</div>
	<div class="verse">ಜಿಜ್ಞಾಸುಃ ಸ ತು ಬಾಹೂನಾಂಸಹಸ್ರಸ್ಯೋತ್ತಮಂ ಬಲಮ್ ।<br />ರುರೋಧ ನರ್ಮದಾವೇಗಂಬಾಹುಭಿರ್ಬಹುಭಿರ್ವೃತಃ ॥</div>
	<div class="verse">ಕಾರ್ತವೀರ್ಯಭುಜಾಸಕ್ತಂ ತಜ್ಜಲಂಪ್ರಾಪ್ಯ ನಿರ್ಮಲಮ್ ।<br /> ಕೂಲೋಪಹಾರಂ ಕುರ್ವಾಣಂಪ್ರತಿಸ್ರೋತಃ ಪ್ರಧಾವತಿ ॥</div>
	<div class="verse">ಸಮೀನನಕ್ರಮಕರಃ ಸಪುಷ್ಪಕುಶಸಂಸ್ತರಃ ।<br />ಸ ನರ್ಮದಾಂಭಸೋ ವೇಗಃ ಪ್ರಾವೃಟ್​ಕಾಲ ಇವಾಬಭೌ ॥ ೬ ॥</div>
	<div class="verse">ಸ ವೇಗಃ ಕಾರ್ತವೀರ್ಯೇಣ ಸಂಪ್ರೇಷಿತಇವಾಂಭಸಃ ।<br />ಪುಷ್ಪೋಪಹಾರಂ ಸಕಲಂ ರಾವಣಸ್ಯ ಜಹಾರಹ॥ ೭ ॥</div>
	<div class="verse">ರಾವಣೋರ್ಽಧಸಮಾಪ್ತಂ ತಮುತ್ಸೃಜ್ಯ ನಿಯಮಂ ತದಾ ।<br />ನರ್ಮದಾಂ ಪಶ್ಯತೇ ಕಾಂತಾಂ ಪ್ರತಿಕೂಲಾಂ ಯಥಾ ಪ್ರಿಯಾಮ್ ॥ ೮ ॥</div>
	<div class="verse">ಪಶ್ಚಿಮೇನ ತು ತಂ ದೃಷ್ಟ್ವಾಸಾಗರೋದ್ಗಾರಸಂನಿಭಮ್ ।<br />ವರ್ಧಂತಮಂಭಸೋ ವೇಗಂಪೂರ್ವಾಮಾಶಾಂ ಪ್ರವಿಶ್ಯ ತು ॥</div>
	<div class="verse">ತತೋಽನುದ್ಭ್ರಾಂತಶಕುನಾಂಸ್ವಭಾವೋಪರಮೇ ಸ್ಥಿತಾಮ್ ।<br />ನಿರ್ವಿಕಾರಾಂಗನಾಭಾಸಾಮಪಶ್ಯದ್ರಾವಣೋನದೀಮ್ ॥ ೧೦ ॥</div>
	<div class="verse">ಸವ್ಯೇತರಕರಾಂಗುಲ್ಯಾ ಸಶಬ್ದಂ ಚದಶಾನನಃ ।<br />ವೇಗಪ್ರಭವಮನ್ವೇಷ್ಟುಂ ಸೋಽದಿ ಶಚ್ಛುಕಸಾರಣೌ ॥ ೧೧ ॥</div>
	<div class="verse">ತೌ ತು ರಾವಣಸಂದಿಷ್ಟೌ ಭ್ರಾತರೌಶುಕಸಾರಣೌ ।<br />ವ್ಯೋಮಾಂತರಗತೌ ವೀರೌ ಪ್ರಸ್ಥಿತೌಪಶ್ಚಿಮೋನ್ಮುಖೌ ॥ ೧೨ ॥</div>
	<div class="verse">ಅರ್ಧಯೋಜನಮಾತ್ರಂ ತು ಗತ್ವಾ ತೌ ರಜನೀಚರೌ ।<br />ಪಶ್ಯೇತಾಂ ಪುರುಷಂ ತೋಯೇಕ್ರೀಡಂತಂ ಸಹಯೋಷಿತಮ್ ॥ ೧೩ ॥</div>
	<div class="verse">ಬೃಹತ್ಸಾಲಪ್ರತೀಕಾಶಂತೋಯವ್ಯಾಕುಲಮೂರ್ಧಜಮ್ ।<br />ಮದರಕ್ತಾಂತನಯನಂಮದವ್ಯಾಕುಲತೇಜಸಮ್ ॥ ೧೪ ॥</div>
	<div class="verse">ನದೀಂ ಬಾಹುಸಹಸ್ರೇಣರುಂಧಂತಮರಿಮರ್ದನಮ್ ।<br />ಗಿರಿಂ ಪಾದಸಹಸ್ರೇಣ ರುಂಧಂತಮಿವ ಮೇದಿನೀಮ್॥ ೧೫ ॥</div>
	<div class="verse">ಬಾಲಾನಾಂ ವರನಾರೀಣಾಂ ಸಹಸ್ರೇಣಸಮಾವೃತಮ್ ।<br />ಸಮದಾನಂ ಕರೇಣೂನಾಂ ಸಹಸ್ರೇಣೇವಕುಂಜರಮ್ ॥ ೧೬ ॥</div>
	<div class="verse">ತಮದ್ಭುತತಮಂ ದೃಷ್ಟ್ವಾ ರಾಕ್ಷಸೌಶುಕಸಾರಣೌ ।<br />ಸಂನಿವೃತ್ತಾವುಪಾಗಮ್ಯ ರಾವಣಂತಮಥೋಚತುಃ ॥ ೧೭ ॥</div>
	<div class="verse">ಬೃಹತ್ಸಾಲಪ್ರತೀಕಾಶಃ ಕೋಽಪ್ಯಸೌ ರಾಕ್ಷಸೇಶ್ವರಃ ।<br />ನರ್ಮದಾಂ ರೋಧವದ್ರುದ್ಧ್ವಾಕ್ರೀಡಾಪಯತಿ ಯೋಷಿತಃ ॥ ೧೮ ॥</div>
	<div class="verse">ತೇನ ಬಾಹುಸಹಸ್ರೇಣ ಸಂನಿರುದ್ಧಜಲಾ ನದೀ ।<br />ಸಾಗರೋದ್ಗಾರಸಂಕಾಶಾನುದ್ಗಾರಾನ್​ಸೃಜತೇ ಮುಹುಃ ॥ ೧೯ ॥</div>
	<div class="verse">ಇತ್ಯೇವಂ ಭಾಷಮಾಣೌ ತೌ ನಿಶಮ್ಯ ಶುಕಸಾರಣೌ ।<br />ರಾವಣೋರ್ಽಜುನ ಇತ್ಯುಕ್ತ್ವಾ ಪ್ರಯಯೌ ಯುದ್ಧಲಾಲಸಃ ॥ ೨೦ ॥</div>
	<div class="verse">ಅರ್ಜುನಾಭಿಮುಖೇ ತಸ್ಮಿನ್​ ರಾವಣೇ ರಾಕ್ಷಸಾಧಿಪೇ ।<br />ಚಂಡಃ ಪ್ರವಾತಿ ಪವನಃ ಸನಾದಃ ಸರಜಾಸ್ತದಾ ॥ ೨೧ ॥</div>
	<div class="verse">ಸಕೃದೇವ ಕೃತೋ ರಾವಃ ಸರಕ್ತಃ ಪ್ರೇಷಿತೋ ಘನೈಃ ।<br />ಮಹೋದರಮಹಾಪಾರ್ಶ್ವಧೂಮ್ರಾಕ್ಷಶುಕಸಾರಣೈಃ ॥ ೨೨ ॥</div>
	<div class="verse">ಸಂವೃತೋ ರಾಕ್ಷಸೇಂದ್ರಸ್ತು ತತ್ರಾಗಾದ್ಯತ್ರ ಚಾರ್ಜುನಃ ।<br />ಅದೀರ್ಘೇಣೈವ ಕಾಲೇನ ಸ ತದಾರಾಕ್ಷಸೋ ಬಲೀ ॥ ೨೩ ॥</div>
	<div class="verse">ತಂ ನರ್ಮದಾಹ್ರದಂ ಭೀಮಮಾಜಗಾಮಾಂಜನಪ್ರಭಃ ।<br />ಸ ತತ್ರ ಸ್ತ್ರೀಪರಿವೃತಂ ವಾಸಿತಾಭಿರಿವದ್ವಿಪಮ್ ॥ ೨೪ ॥</div>
	<div class="verse">ನರೇಂದ್ರಂ ಪಶ್ಯತೇ ರಾಜಾ ರಾಕ್ಷಸಾನಾಂತದಾರ್ಜುನಮ್ ।<br />ಸ ರೋಷಾದ್ರಕ್ತನಯನೋರಾಕ್ಷಸೇಂದ್ರೋ ಬಲೋದ್ಧತಃ ॥ ೨೫ ॥</div>
	<div class="verse">ಇತ್ಯೇವಮರ್ಜುನಾಮಾತ್ಯಾನಾಹ ಗಂಭೀರಯಾ ಗಿರಾ ।<br />ಅಮಾತ್ಯಾಃ ಕ್ಷಿಪ್ರಮಾಖ್ಯಾತ ಹೈಹಯಸ್ಯ ನೃಪಸ್ಯ ವೈ ॥ ೨೬ ॥</div>
	<div class="verse"><span>ಯುದ್ಧಾರ್ಥೀ ಸಮನುಪ್ರಾಪ್ತೋರಾವಣೋ ನಾಮ ರಾಕ್ಷಸಃ ।<br />ರಾವಣಸ್ಯ ವಚಃ ಶ್ರುತ್ವಾಮಂತ್ರಿಣೋಽಥಾರ್ಜುನಸ್ಯ ತೇ ॥ ೨೭</span></div>
	<div class="verse">ಉತ್ತಸ್ಥುಃ ಸಾಯುಧಾಸ್ತ್ರಾಶ್ಚ ರಾವಣಂವಾಕ್ಯಮಬ್ರುವನ್​ ।<br />ಯುದ್ಧಸ್ಯ ಕಾಲೋ ವಿಜ್ಞಾತಃ ಸಾಧುಭೋಃ ಸಾಧು ರಾವಣ ॥ ೨೮ ॥</div>
	<div class="verse">ಯಃ ಕ್ಷೀಬಂ ಸ್ತ್ರೀವೃತಂ ಚೈವಯೋದ್ಧುಮುತ್ಸಹಸೇ ನೃಪಮ್ ।<br />ಸ್ತ್ರೀಸಮಕ್ಷಂ ಕಥಂಯತ್ತದ್ಯೋದ್ದುಮುತ್ಸಹಸೇರ್ಽಜುನಮ್ ॥ ೨೯ ॥</div>
	<div class="verse">ವಾಸಿತಾಮಧ್ಯಗಂ ಮತ್ತಂ ಶಾರ್ದೂಲಂ ಇವ ಕುಂಜರಮ್ ।<br />ಕ್ಷಮಸ್ವಾದ್ಯ ದಶಗ್ರೀವ ಚೋಷ್ಯತಾಂಶರ್ವರೀ ತ್ವಯಾ ॥ ೩೦ ॥</div>
	<div class="verse">ಯುದ್ಧೇ ಶ್ರದ್ಧಾ ಚ ಯದ್ಯಸ್ತಿ ಶ್ವಸ್ತಾತಸಮರೇರ್ಽಜುನಮ್ ।<br />ಯದ್ಯದ್ಯಾಸ್ತಿ ಮತಿರ್ಯೋದ್ಧುಂ ಯುದ್ಧತೃಷ್ಣಾ ಸಮಾವೃತಾ ॥ ೩೧ ॥</div>
	<div class="verse">ನಿಹತ್ಯಾಸ್ಮಾಂಸ್ತತೋಯುದ್ಧಮರ್ಜುನೇನೋಪಯಾಸ್ಯಸಿ ।<br />ತತಸ್ತೇ ರಾವಣಾಮಾತ್ಯೈರಮಾತ್ಯಾಃ ಪಾರ್ಥಿವಸ್ಯ ತು ॥ ೩೨ ॥</div>
	<div class="verse">ಸೂದಿತಾಶ್ಚಾಪಿ ತೇ ಯುದ್ಧೇ ಭಕ್ಷಿತಾಶ್ಚಬುಭುಕ್ಷಿತೈಃ ।<br />ತತೋ ಹಲಹಲಾಶಬ್ದೋ ನರ್ಮದಾತೀರಆಬಭೌ ॥ ೩೩ ॥</div>
	<div class="verse">ಅರ್ಜುನಸ್ಯಾನುಯಾತೄಣಾಂ ರಾವಣಸ್ಯ ಚಮಂತ್ರಿಣಾಮ್ ।<br />ಇಷುಭಿಸ್ತೋಮರೈಃ ಶೂಲೈಸ್ತ್ರಿಶೂಲೈರ್ವಜ್ರಕರ್ಷಣೈಃ ॥ ೩೪ ॥</div>
	<div class="verse">ಸರಾವಣನರ್ದಯಂತಃ ಸಮಂತಾತ್​ಸಮಭಿದ್ರುತಾಃ ।<br />ಹೈಹಯಾಧಿಪಯೋಧಾನಾಂ ವೇಗ ಆಸೀತ್​ ಸುದಾರುಣಃ ॥ ೩೫ ॥</div>
	<div class="verse">ಸನಕ್ರಮೀನಮಕರಸಮುದ್ರಸ್ಯೇವನಿಸ್ವನಃ ।<br />ರಾವಣಸ್ಯ ತು ತೇಽಮಾತ್ಯಾಃ ಪ್ರಹಸ್ತಶುಕಸಾರಣಾಃ ॥ ೩೬ ॥</div>
	<div class="verse">ಕಾರ್ತವೀರ್ಯಬಲಂ ಕ್ರುದ್ಧಾ ನಿರ್ದಹಂತಿ ಸ್ಮ ತೇಜಸಾ ।<br />ಅರ್ಜುನಾಯ ತು ತತ್​ ಕರ್ಮ ರಾವಣಸ್ಯ ಸಮಂತ್ರಿಣಃ ॥ ೩೭ ॥</div>
	<div class="verse">ಕ್ರೀಡಮಾನಾಯ ಕಥಿತಂಪುರುಷೈರ್ದಾ್ವರರಕ್ಷಿಭಿಃ ।<br />ಶ್ರುತ್ವಾ ನ ಭೇತವ್ಯಮಿತಿ ಸ್ತ್ರೀಜನಂ ತಂತತೋರ್ಽಜುನಃ ॥ ೩೮ ॥</div>
	<div class="verse"><span>ಉತ್ತತಾರ ಜಲಾತ್ತಸ್ಮಾದ್ಗಂಗಾತೋಯಾದಿವಾಂಜನಃ ।<br />ಕ್ರೋಧದೂಷಿತನೇತ್ರಸ್ತು ಸತತೋರ್ಽಜುನಪಾವಕಃ ॥ </span>೩೯</div>
	<div class="verse">ಪ್ರಜಜ್ವಾಲ ಮಹಾಘೋರೋ ಯುಗಾಂತಇವ ಪಾವಕಃ ।<br />ಸ ತೂರ್ಣತರಮಾದಾಯ ವರಹೇಮಾಂಗದೋ ಗದಾಮ್ ॥೪೦</div>
	<div class="verse">ಅಭಿದುದ್ರಾವ ರಕ್ಷಾಂಸಿ ತಮಾಂಸೀವದಿವಾಕರಃ ।<br />ಬಾಹುವಿಕ್ಷೇಪಕರಣಾಂ ಸಮುದ್ಯಮ್ಯ ಮಹಾಗದಾಮ್ ॥ ೪೧ ॥</div>
	<div class="verse">ಗಾರುಡಂ ವೇಗಮಾಸ್ಥಾಯ ಚಾಪಪಾತೈವಸೋರ್ಽಜುನಃ ।<br />ತಸ್ಯ ಮಾರ್ಗಂ ಸಮಾರುದ್ಧ್ಯ ವಿಂದ್ಯೋರ್ಽಕಸ್ಯೇವ ಪರ್ವತಃ ॥ ೪೨ ॥</div>
	<div class="verse">ಸ್ಥಿತೋ ವಿಂಧ್ಯ ಇವಾಕಂಪ್ಯಃ ಪ್ರಹಸ್ತೋಮುಸಲಾಯುಧಃ ।<br />ತತೋಽಸ್ಯ ಮುಸಲಂ ಘೋರಂಲೋಹಬದ್ಧಂ ಮಹೋದ್ಧತಃ ॥ ೪೩ ॥</div>
	<div class="verse">ಪ್ರಹಸ್ತಃ ಪ್ರೇಷಯನ್​ ಕ್ರುದ್ಧೋರರಾಸ ಚ ಯಥಾಂಬುದಃ ।<br />ತಸ್ಯಾಗ್ರೇಮುಸಲಸ್ಯಾಗ್ನಿರಶೋಕಾಪೀಡಸಂನಿಭಃ ॥ ೪೪ ॥</div>
	<div class="verse">ಪ್ರಹಸ್ತಕರಮುಕ್ತಸ್ಯ ಬಭೂವಪ್ರದಹನ್ನಿವ ।<br />ಅಥಾಯಾಂತಂ ತು ಮುಸಲಂಕಾರ್ತವೀರ್ಯಸ್ತದಾರ್ಜುನಃ ॥ ೪೫ ॥</div>
	<div class="verse">ನಿಪುಣಂ ವಂಚಯಾಮಾಸ ಗದಯಾಗತವಿಕ್ಲವಃ ।<br />ತತಸ್ತಮಭಿರುದ್ರಾವ ಪ್ರಹಸ್ತಂಹೈಹಯಾಧಿಪಃ ॥ ೪೬ ॥</div>
	<div class="verse">ಭ್ರಾಮಯಾಣೋ ಗದಾಂ ಗುರ್ವೀಂ ಪಂಚಬಾಹುಶತೋಚ್ಛ್ರಯಾಂ ।<br /> <span>ತಥಾಹತೋಽತಿವೇಗೇನ ಪ್ರಹಸ್ತೋಗದಯಾ ತದಾ ॥ ೪೭ </span></div>
	<div class="verse">ನಿಪಪಾತ ಹತಃ ಶೈಲೋ ವಜ್ರಿವಜ್ರಹತೋ ಯಥಾ ।<br />ಪ್ರಹಸ್ತಂ ಪತಿತಂ ದೃಷ್ಟ್ವಾಮಾರೀಚಶುಕಸಾರಣಾಃ ॥ ೪೮ ॥</div>
	<div class="verse">ಸಮಹೋದರಧೂಮ್ರಾಕ್ಷಾಹ್ಯಪಸೃಷ್ಟಾ ರಣಾಜಿರಾತ್​ ।<br />ಅಪಕ್ರಾಂತೇಷ್ವಮಾತ್ಯೇಷು ಪ್ರಹಸ್ತೇ ವಿನಿಪಾತಿತೇ ॥ ೪೯ ॥</div>
	<div class="verse">ರಾವಣೋಽಭ್ಯದ್ರವತ್ತೂರ್ಣಮರ್ಜುನಂ ನೃಪಸತ್ತಮಮ್ ।<br />ಸಹಸ್ರಬಾಹೋಸ್ತದ್ಯುದ್ಧಂವಿಂಶದ್ಬಾಹೋಶ್ಚ ದಾರುಣಮ್ ॥ ೫೦ ॥</div>
	<div class="verse">ನೃಪರಾಕ್ಷಸಯೋಸ್ತತ್ರ ಚಾರಬ್ಧಂರೋಮಹರ್ಷಣಮ್ ।<br />ಸಾಗರಾವಿವ ಸಂರಬ್ಧೌ ಚಲನ್ಮೂಲಾವಿವಾಚಲೌ ॥ ೫೧ ॥</div>
	<div class="verse">ತೇಜೋಯುಕ್ತಾವಿವಾದಿತ್ಯೌ ಪ್ರದಹಂತವಿವಾನಲೌ ।<br />ಬಲೋನ್ನತೌ ಯಥಾ ನಾಗೌ ವಾಸಿತಾರ್ಥೇ ಯಥಾವೃಷೌ ॥ ೫೨ ॥</div>
	<div class="verse">ಮೇಘಾವಿವ ವಿನರ್ದಂತೌ ಸಿಂಹಾವಿವ ಬಲೋತ್ಕಟೌ।<br />ರುದ್ರಕಾಲಾವಿವ ಕ್ರುದ್ಧೌ ತದಾ ತೌರಾಕ್ಷಸಾರ್ಜುನೌ ॥ ೫೩ ॥</div>
	<div class="verse">ಪರಸ್ಪರಂ ಗದಾಭ್ಯಾಂ ತೌತಾಡಯಾಮಾಸತುರ್ಭೃಶಮ್ ।<br /> ವಜ್ರಪ್ರಹಾರಾನಚಲಾ ಯಥಾ ಘೋರಾನ್​ವಿಷೇಹಿರೇ ॥ ೫೪ ॥</div>
	<div class="verse">ಗದಾಪ್ರಹಾರಾಂಸ್ತೌ ತತ್ರ ಸೇಹಾತೇನರರಾಕ್ಷಸೌ ।<br />ಯಥಾಶನಿರವೇಭ್ಯಸ್ತು ಜಾಯತೇಽಥ ಪ್ರತಿಶ್ರುತಿಃ ॥ ೫೫ ॥</div>
	<div class="verse">ತಥಾ ತಯೋರ್ಗದಾಪೋಥೈರ್ದಿಶಃ ಸರ್ವಾಃ ಪ್ರತಿಶ್ರುತಾಃ ।<br />ಅರ್ಜುನಸ್ಯ ಗದಾ ಸಾ ತುಪಾತ್ಯಮಾನಾಹಿತೋರಸಿ ॥ ೫೬ ॥</div>
	<div class="verse">ಕಾಂಚನಾಭಂ ನಭಶ್ಚಕ್ರೇ ವಿದ್ಯುತ್ವೌದಾಮಿನೀ ಯಥಾ ।<br />ತಥೈವ ರಾವಣೇನಾಪಿ ಪಾತ್ಯಮಾನಾಮುಹುರ್ಮುಹುಃ ॥ ೫೭ ॥</div>
	<div class="verse">ಅರ್ಜುನೋರಸಿ ನಿರ್ಭಾತಿ ಗದೋಲ್ಕೇವಮಹಾಗಿರೌ ।<br />ನಾರ್ಜುನಃ ಖೇದಮಾಯಾತಿ ನ ರಾಕ್ಷಸಗಣೇಶ್ವರಃ ॥ ೫೮ ॥</div>
	<div class="verse">ಇದಮಾಸೀತ್ತಯೋರ್ಯುದ್ಧಂ ಯಥಾ ಪೂರ್ವಂ ಬಲೀಂದ್ರಯೋಃ ।<br />ಶೃಂಗೈರ್ಮಹರ್ಷಭೌಯದ್ವದ್ದಂತಾಗ್ರೈರಿವ ಕುಂಜರೌ ॥ ೫೯ ॥</div>
	<div class="verse"><span>ಪರಸ್ಪರಂ ತೌ ನಿಘ್ನಂತೌನರರಾಕ್ಷಸಸತ್ತಮೌ ।<br />ತತೋರ್ಽಜುನೇನ ಕ್ರುದ್ಧೇನ ಸರ್ವಪ್ರಾಣೇನ ಸಾ ಗದಾ ॥ </span>೬೦</div>
	<div class="verse">ಸ್ತನಯೋರಂತರೇ ಮುಕ್ತಾ ರಾವಣಸ್ಯ ಮಹೋರಸಿ ।<br /> ವರದಾನಕೃತತ್ರಾಣೇ ಸಾ ಗದಾರಾವಣೋರಸಿ ॥ ೬೧ ॥</div>
	<div class="verse">ದುರ್ಬಲೇವ ಯಥಾವೇಗಂ ದ್ವಿಧಾಭೂತ್ವಾಪತತ್​ ಕ್ಷಿತೌ ।<br />ಸ ತ್ವರ್ಜುನಪ್ರಮುಕ್ತೇನ ಗದಾಪಾತೇನರಾವಣಃ ॥ ೬೨ ॥</div>
	<div class="verse">ಅಪಾಸರ್ಪದ್ಧನುರ್ಮಾತ್ರಂ ನಿಷಸಾದ ಚನಿಷ್ಪನನ್​ ।<br />ಸ ವಿಹ್ವಲಂ ತದಾಲಕ್ಷ್ಯ ದಶಗ್ರೀವಂತತೋರ್ಽಜುನಃ ॥ ೬೩ ॥</div>
	<div class="verse">ಸಹಸೋತ್ಪತ್ಯ ಜಗ್ರಾಹ ಗರುತ್ಮಾನಿವಪನ್ನಗಮ್ ।<br />ಸ ತಂ ಬಾಹುಸಹಸ್ರೇಣ ಬಲಾದ್ಗೃಹ್ಯ ದಶಾನನಮ್ ॥ ೬೪ ॥</div>
	<div class="verse">ಬಬಂಧ ಬಲವಾನ್​ ರಾಜಾ ಬಲಿಂ ನಾರಾಯಣೋಯಥಾ ।<br />ಬಧ್ಯಮಾನೇ ದಶಗ್ರೀವೇಸಿದ್ಧಚಾರಣದೇವತಾಃ ॥ ೬೫ ॥</div>
	<div class="verse">ಸಾಧ್ವೀತಿ ವಾದಿನಃ ಪುಷ್ಪೈಃ ಕಿರಂತ್ಯರ್ಜುನಮೂರ್ಧನಿ ।<br />ವ್ಯಾಘ್ರೋ ಮೃಗಮಿವಾದಾಯ ಮೃಗರಾಡಿವ ದಂತಿನಮ್ ॥ ೬೬ ॥</div>
	<div class="verse">ನನಾದ ಹೈಹಯೋ ರಾಜಾಹರ್ಷಾದಂಬುದವನ್ಮುಹುಃ ।<br />ಪ್ರಹಸ್ತಸ್ತು ಸಮಾಶ್ವಸ್ತೋ ದೃಷ್ಟ್ವಾಬದ್ಧಂ ದಶಾನನಮ್ ॥ ೬೭ ॥</div>
	<div class="verse">ಸಹ ತೈ ರಾಕ್ಷಸೈಃಕ್ರುದ್ಧಶ್ಚಾಭಿದುದ್ರಾವ ಪಾರ್ಥಿವಮ್ ।<br />ನಕ್ತಂಚರಾಣಾಂ ವೇಗಸ್ತು ತೇಷಾಮಾಪತತಾಂ ಬಭೌ ॥ ೬೮ ॥</div>
	<div class="verse">ಉದ್ಭೂತ ಆತಪಾಪಾಯೇ ಪಯೋದಾನಾಮಿವಾಂಬುಧೌ ।<br />ಮುಂಚ ಮುಂಚೇತಿ ಭಾಷಂತಸ್ತಿಷ್ಠ ತಿಷ್ಠೇತಿ ಚಾಸಕೃತ್​ ॥ ೬೯ ॥</div>
	<div class="verse">ಮುಸಲಾನಿ ಸಶೂಲಾನಿಹ್ಯುತ್ಸಸರ್ಜುಸ್ತದಾರ್ಜುನೇ ।<br />ಅಪ್ರಾಪ್ತಾನ್ಯೇವ ತಾನ್ಯಾಶು ಅಸಂಭ್ರಾಂತಸ್ತದಾರ್ಜುನಃ ॥ ೭೦ ॥</div>
	<div class="verse">ಆಯುಧಾನ್ಯಮರಾರೀಣಾಂಜಗ್ರಾಹಾರಿನಿಷೂದನಃ ।<br />ತತಸ್ತೈರೇವ ರಕ್ಷಾಂಸಿ ದುರ್ಧರೈಃಪ್ರವರಾಯುಧೈಃ ॥ ೭೧ ॥</div>
	<div class="verse">ಭಿತ್ತ್ವಾ ವಿದ್ರಾವಯಾಮಾಸವಾಯುರಂಬುಧರಾನಿವ ।<br />ರಾಕ್ಷಸಾಂಸ್ತ್ರಾಸಯಿತ್ವಾ ತುಕಾರ್ತವೀರ್ಯೋರ್ಽಜುನಸ್ತದಾ ॥ ೭೨ ॥</div>
	<p>ರಾವಣಂ ಗೃಹ್ಯ ನಗರಂ ಪ್ರವಿವೇಶಸುಹೃದ್ವೃತಃ ॥</p>
	<div class="verse">ಸ ಕೀರ್ಯಮಾಣಃಕುಸುಮಾಕ್ಷತೋತ್ಕರೈರ್ದ್ವಿಜೈಃ ಸಪೌರೈಃಪುರುಹೂತಸನ್ನಿಭಃ ।<br />ತದಾರ್ಜುನಃ ಸಂಪ್ರವಿವೇಶ ತಾಂ ಪುರೀಂಬಲಿಂ ನಿಗೃಹ್ಯೇವ ಸಹಸ್ರಲೋಚನಃ ॥ ೭೩ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾತ್ರಿಂಶಃ ಸರ್ಗಃ</div>
	
	
	<div class="sname"><b>ತ್ರಯಸ್ತ್ರಿಂಶಃ  ಸರ್ಗಃ -  ರಾವಣವಿಮೋಕ್ಷಃ</b> ೨೩ ಶ್ಲೋಕಗಳು</div>
	<div class="verse">ರಾವಣಗ್ರಹಂ ತತ್ತು ವಾಯುಗ್ರಹಣಸಂನಿಭಮ್ ।<br />ತತಃ ಪುಲಸ್ತ್ಯಃ ಶುಶ್ರಾವ ಕಥಿತಂ ದಿವಿದೈವತೈಃ ॥ ೧ ॥</div>
	<div class="verse">ತತಃ ಪುತ್ರಕೃತಸ್ನೇಹಾತ್​ಕಂಪ್ಯಮಾನೋ ಮಹಾಧೃತಿಃ ।<br />ಮಾಹಿಷ್ಮತೀಪತಿಂ ದ್ರಷ್ಟುಮಾಜಗಾಮ ತತಸ್ತೇ ಪ್ರತ್ಯಭಿಜ್ಞಾಯ ಚಾರ್ಜುನಾಯ ಮಹಾಮುನಿಃ ॥ ೨ </div>
	<div class="verse">ಸ ವಾಯುಮಾರ್ಗಮಾಸ್ಥಾಯವಾಯುತುಲ್ಯಗತಿರ್ದಿ್ವಜಃ ।<br />ಪುರೀಂ ಮಾಹಿಷ್ಮತೀಂ ಪ್ರಾಪ್ತೋಮನಃಸಂಪಾತವಿಕ್ರಮಃ ॥ ೩ </div>
	<div class="verse">ಸೋಽಮರಾವತಿಸಂಕಾಶಾಂಹೃಷ್ಟಪುಷ್ಟಜನಾಕುಲಾಮ್ ।<br />ಪ್ರವಿವೇಶ ಪುರೀಂ ಬ್ರಹ್ಮಾ ಇಂದ್ರಸ್ಯೇವಾಮರಾವತೀಮ್ ॥೪</div>
	<div class="verse">ಪಾದಚಾರಮಿವಾದಿತ್ಯಂ ನಿಷ್ಪತಂತಂಸುದುರ್ದೃಶಮ್ ।<br /> ನ್ಯವೇದಯನ್​ ॥ ೫ ॥</div>
	<div class="verse">ಪುಲಸ್ತ್ಯ ಇತಿ ವಿಜ್ಞಾಯವಚನಾದ್ಧೈಹಯಾಧಿಪಃ ।<br />ಶಿರಸ್ಯಂಜಲಿಮಾಧಾಯಪ್ರತ್ಯುದ್ಗಚ್ಛತ್ತಪಸ್ವಿನಮ್ ॥ ೬ ॥</div>
	<div class="verse">ಪುರೋಹಿತೋಽಸ್ಯ ಗೃಹ್ಯಾರ್ಥಂಮಧುಪರ್ಕಂ ತಥೈವ ಚ ।<br /> ಪುರಸ್ತಾತ್​ ಪ್ರಯಯೌ ರಾಜ್ಞಃ ಶಕ್ರಸ್ಯೇವ ಬೃಹಸ್ಪತಿಃ ॥ ೭ ॥</div>
	<div class="verse">ತತಸ್ತಮೃಷಿಮಾಯಾಂತಮುದ್ಯಂತಮಿವಭಾಸ್ಕರಮ್ ।<br />ಅರ್ಜುನೋ ದೃಶ್ಯ ಸಂಭ್ರಾಂತೋವವಂದೇಂದ್ರ ಇವೇಶ್ವರಮ್ ॥ ೮ ॥</div>
	<div class="verse">ಸ ತಸ್ಯ ಮಧುಪರ್ಕಂ ಗಾಂಪಾದ್ಯಮರ್ಘ್ಯಂ ನಿವೇದ್ಯ ಚ ।<br />ಪುಲಸ್ತ್ಯಮಾಹ ರಾಜೇಂದ್ರೋಹರ್ಷಗದ್ಗದಯಾ ಗಿರಾ ॥ ೯ ॥</div>
	<div class="verse">ಅದ್ಯೇಯಮಮರಾವತ್ಯಾ ತುಲ್ಯಾ ಮಾಹಿಷ್ಮತೀ ಕೃತಾ ।<br />ಅದ್ಯಾಹಂ ತು ದ್ವಿಜೇಂದ್ರ ತ್ವಾಂ ಯಸ್ಮಾತ್​ಪಶ್ಯಾಮಿ ದುರ್ದೃಶಂ ॥ ೧೦ ॥</div>
	<div class="verse">ಅದ್ಯ ಮೇ ಕುಶಲಂ ದೇವ ಅದ್ಯ ಮೇ ಕುಶಲಂ ವ್ರತಮ್ ।<br />ಅದ್ಯ ಮೇ ಸಫಲಂ ಜನ್ಮ ಅದ್ಯ ಮೇಸಫಲಂ ತಪಃ ॥ ೧೧ ॥</div>
	<div class="verse">ಯಸ್ಮಾದ್ದೇವಗಣೈರ್ವಂದ್ಯೌ ವಂದೇಽಹಂ ಚರಣೌ ತವ ।<br />ಇದಂ ರಾಜ್ಯಮಿಮೇ ಪುತ್ರಾ ಇಮೇ ದಾರಾಇಮೇ ವಯಮ್ ॥ ೧೨ ॥</div>
	<div class="verse">ಬ್ರಹ್ಮನ್​ ಕಿಂ ಕುರ್ಮಿ ಕಿಂಕಾರ್ಯಮಾಜ್ಞಾಪಯತು ನೋ ಭವಾನ್​ ।<br />ತಂ ಧರ್ಮೇಽಗ್ನಿಷು ಪುತ್ರೇಷು ಶಿವಂಪೃಷ್ಟ್ವಾ ಚ ಪಾರ್ಥಿವಮ್ ॥ ೧೩ ॥</div>
	<div class="verse">ಪುಲಸ್ತ್ಯೋವಾಚ ರಾಜಾನಂ ಹೈಹಯಾನಾಂತಥಾರ್ಜುನಮ್ ।<br />ನರೇಂದ್ರಾಂಬುಜಪತ್ರಾಕ್ಷಪೂರ್ಣಚಂದ್ರನಿಭಾನನ ॥</div>
	<div class="verse">೧೪ ಅತುಲಂ ತೇ ಬಲಂ ಯೇನದಶಗ್ರೀವಸ್ತ್ವಯಾ ಜಿತಃ ।<br />ಭಯಾದ್ಯಸ್ಯೋಪತಿಷ್ಠೇತಾಂ ನಿಷ್ಪಂದೌಸಾಗರಾನಿಲೌ ॥ ೧೫ ॥</div>
	<div class="verse">ಸೋಽಯಂ ಮಧ್ಯೇ ತ್ವಯಾ ಬದ್ಧಃ ಪೌತ್ರೋ ಮೇ ರಣದುರ್ಜಯಃ ।<br />ಪುತ್ರಕಸ್ಯ ಯಶಃ ಪೀತಂ ನಾಮವಿಶ್ರಾವಿತಂ ತ್ವಯಾ ॥ ೧೬ ॥</div>
	<div class="verse">ಮದ್ವಾಕ್ಯಾದ್ಯಾಚ್ಯಮಾನೋಽದ್ಯ ಮುಂಚ ವತ್ಸಂ ದಶಾನನಮ್ ।<br />ಪುಲಸ್ತ್ಯಾಜ್ಞಾಂ ಪ್ರಗೃಹ್ಯೋಚೇ ನಕಿಂಚನ ವಚೋರ್ಽಜುನಃ ॥ ೧೭ ॥</div>
	<p>ಮುಮೋಚ ವೈ ಪಾರ್ಥಿವೇಂದ್ರೋರಾಕ್ಷಸೇಂದ್ರಂ ಪ್ರಹೃಷ್ಟವತ್​ ॥</p>
	<div class="verse">ಸ ತು ಪ್ರಮುಚ್ಯ ತ್ರಿದಶಾರಿಮರ್ಜುನಃಪ್ರಪೂಜ್ಯ ದಿವ್ಯಾಭರಣಸ್ರಗಂಬರೈಃ ।<br /> ಅಹಿಂಸಕಂ ಸಖ್ಯಮುಪೇತ್ಯ ಸಾಗ್ನಿಕಂಪ್ರಣಮ್ಯ ತಂ ಬ್ರಹ್ಮಸುತಂ ಗೃಹಂಯಯೌ ॥ ೧೮ ॥</div>
	<div class="verse">ಪುಲಸ್ತ್ಯೇನಾಪಿ ಸಂತ್ಯಕ್ತೋರಾಕ್ಷಸೇಂದ್ರಃ ಪ್ರತಾಪವಾನ್​ ।<br />ಪರಿಷ್ವಕ್ತಃ ಕೃತಾತಿಥ್ಯೋ ಲಜ್ಜಮಾನೋವಿನಿರ್ಜಿತಃ ॥ ೧೯ ॥</div>
	<div class="verse">ಪಿತಾಮಹಸುತಶ್ಚಾಪಿ ಪುಲಸ್ತ್ಯೋ ಮುನಿಪುಂಗವಃ ।<br />ಮೋಚಯಿತ್ವಾ ದಶಗ್ರೀವಂ ಬ್ರಹ್ಮಲೋಕಂಜಗಾಮ ಹ ॥ ೨೦ ॥</div>
	<div class="verse">ಏವಂ ಸ ರಾವಣಃ ಪ್ರಾಪ್ತಃ ಕಾರ್ತವೀರ್ಯಾತ್​ಪ್ರಧರ್ಷಣಮ್ ।<br />ಪುಲಸ್ತ್ಯವಚನಾಚ್ಚಾಪಿ ಪುನರ್ಮುಕ್ತೋಮಹಾಬಲಃ ॥ ೨೧ ॥</div>
	<div class="verse">ಏವಂ ಬಲಿಭ್ಯೋ ಬಲಿನಃ ಸಂತಿ ರಾಘವನಂದನ।<br />ನಾವಜ್ಞಾ ಹಿ ಪರೇ ಕಾರ್ಯಾ ಯ ಇಚ್ಛೇತ್​ಪ್ರಿಯಮಾತ್ಮನಃ ॥ ೨೨ ॥</div>
	<div class="verse">ತತಃ ಸ ರಾಜಾ ಪಿಶಿತಾಶನಾನಾಂಸಹಸ್ರಬಾಹೋರುಪಲಭ್ಯ ಮೈತ್ರೀಮ್ ।<br />ಪುನರ್ನೃಪಾಣಾಂ ಕದನಂ ಚಕಾರಚಚಾರ ಸರ್ವಾಂ ಪೃಥಿವೀಂ ಚ ದರ್ಪಾತ್​ ॥ ೨೩ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯಸ್ತ್ರಿಂಶಃ ಸರ್ಗಃ</div>
	
	
	<div class="sname"><b>ಚತುಸ್ತ್ರಿಂಶಃ  ಸರ್ಗಃ - ವಾಲಿರಾವಣಸಖ್ಯಮ್</b> ೪೬ ಶ್ಲೋಕಗಳು</div>
	<div class="verse">ಅರ್ಜುನೇನ ವಿಮುಕ್ತಸ್ತು ರಾವಣೋರಾಕ್ಷಸಾಧಿಪಃ ।<br />ಚಚಾರ ಪೃಥಿವೀಂ ಸರ್ವಾಮನಿರ್ವಿಣ್ಣಸ್ತಥಾಕೃತಃ ॥ ೧ ॥</div>
	<div class="verse">ರಾಕ್ಷಸಂ ವಾ ಮನುಷ್ಯಂ ವಾ ಶೃಣುತೇಯಂ ಬಲಾಧಿಕಮ್ ।<br />ರಾವಣಸ್ತಂ ಸಮಾಸಾದ್ಯ ಯುದ್ಧೇಹ್ವಯತಿ ದರ್ಪಿತಃ ॥ ೨ ॥</div>
	<div class="verse">ತತಃ ಕದಾಚಿತ್​ ಕಿಷ್ಕಿಂಧಾಂ ನಗರೀಂವಾಲಿಪಾಲಿತಾಮ್ ।<br /> ಗತ್ವಾ ಹ್ವಯತಿ ಯುದ್ಧಾಯ ವಾಲಿನಂ ಹೇಮಮಾಲಿನಮ್ ॥ ೩ ॥</div>
	<div class="verse">ತತಸ್ತು ವಾನರಾಮಾತ್ಯಸ್ತಾರಸ್ತಾರಾಪಿತಾಪ್ರಭುಃ ।<br />ಉವಾಚ ವಾನರೋ ವಾಕ್ಯಂಯುದ್ಧಪ್ರೇಪ್ಸುಮಪಾಗತಮ್ ॥ ೪ ॥</div>
	<div class="verse">ರಾಕ್ಷಸೇಂದ್ರ ಗತೋ ವಾಲೀ ಯಸ್ತೇಪ್ರತಿಬಲೋ ಭವೇತ್​ ।<br />ಕೋಽನ್ಯಃ ಪ್ರಮುಖತಃ ಸ್ಥಾತುಂ ತವಶಕ್ತಃ ಪ್ಲವಂಗಮಃ ॥ ೫ ॥</div>
	<div class="verse">ಚತುರ್ಭ್ಯೋಽಪಿ ಸಮುದ್ರೇಭ್ಯಃ ಸಂಧ್ಯಾಮನ್ವಾಸ್ಯ ರಾವಣ ।<br />ಇಮಂ ಮುಹೂರ್ತಮಾಯಾತಿ ವಾಲೀ ತಿಷ್ಠಮುಹೂರ್ತಕಮ್ ॥ ೬ ॥</div>
	<div class="verse">ಏತನಸ್ಥಿಚಯಾನ್​ ಪಶ್ಯ ಯ ಏತೇ ಶಂಖಪಾಂಡುರಾಃ ।<br />ಯುದ್ಧಾರ್ಥಿನಾಮಿಮೇ ರಾಜನ್​ ವಾನರಾಧಿಪತೇಜಸಾ ॥ ೭ ॥</div>
	<div class="verse">ಯದ್ವಾಮೃತರಸಃ ಪೀತಸ್ತ್ವಯಾ ರಾವಣರಾಕ್ಷಸ ।<br />ತದಾ ವಾಲಿನಮಾಸಾದ್ಯ ತದಂತಂ ತವಜೀವಿತಮ್ ॥ ೮ ॥</div>
	<div class="verse">ಪಶ್ಯೇದಾನೀಂ ಜಗಚ್ಚಿತ್ರಮಿದಂ ವಿಶ್ರವಸಃ ಸುತ ।<br />ಇಮಂ ಮುಹೂರ್ತಂ ತಿಷ್ಠಸ್ಯ ದುರ್ಲಭಂತೇ ಭವಿಷ್ಯತಿ ॥ ೯ ॥</div>
	<div class="verse">ಅಥವಾ ತ್ವರಸೇ ಮರ್ತುಂ ಗಚ್ಛ ದಕ್ಷಿಣಸಾಗರಮ್ ।<br /> ವಾಲಿನಂ ದ್ರಕ್ಷ್ಯಸೇ ತತ್ರಭೂಮಿಷ್ಠಮಿವ ಪಾವಕಮ್ ॥ ೧೦ ॥</div>
	<div class="verse">ಸ ತು ತಾರಂ ವಿನಿರ್ಭರ್ತ್ಸ್ಯ ರಾವಣೋಲೋಕರಾವಣಃ ।<br />ಪುಷ್ಪಕಂ ತತ್​ ಸಮಾರುಹ್ಯ ಪ್ರಯಯೌ ದಕ್ಷಿಣಾರ್ಣವಮ್ ॥ ೧೧ ॥</div>
	<div class="verse">ತತ್ರ ಹೇಮಗಿರಿಪ್ರಖ್ಯಂತರುಣಾರ್ಕನಿಭಾನನಮ್ ।<br />ರಾವಣೋ ವಾಲಿನಂ ದೃಷ್ಟ್ವಾಸಂಧ್ಯೋಪಾಸನತತ್ಪರಮ್ ॥ ೧೨ ॥</div>
	<div class="verse">ಪುಷ್ಪಕಾದವರುಹ್ಯಾಥರಾವಣೋಽಂಜನಸನ್ನಿಭಃ ।<br />ಗ್ರಹೀತುಂ ವಾಲಿನಂ ತೂರ್ಣಂ ನಿಃಶಬ್ದಪದಮಾವ್ರಜತ್​ ॥ ೧೩ ॥</div>
	<div class="verse">ಯದೃಚ್ಛಯಾ ತದಾ ದೃಷ್ಟೋ ವಾಲಿನಾಪಿ ಸರಾವಣಃ ।<br />ಪಾಪಾಭಿಪ್ರಾಯಕಂ ದೃಷ್ಟ್ವಾ ಚಕಾರ ನತು ಸಂಭ್ರಮಮ್ ॥ ೧೪ ॥</div>
	<div class="verse">ಶತಮಾಲಕ್ಷ್ಯ ಸಿಂಹೋ ವಾ ಪನ್ನಗಂ ಗರುಡೋ ಯಥಾ ।<br />ನ ಚಿಂತಯತಿ ತಂ ವಾಲೀ ರಾವಣಂ ಪಾಪನಿಶ್ಚಯಮ್ ॥ ೧೫ ॥</div>
	<div class="verse">ಜಿಘೃಕ್ಷಮಾಣಮಾಯಾಂತಂ ರಾವಣಂಪಾಪಚೇತಸಮ್ ।<br />ಕಕ್ಷಾವಲಂಬಿನಂ ಕೃತ್ವಾ ಗಮಿಷ್ಯೇ ತ್ರೀನ್​ಮಹಾರ್ಣವಾನ್​ ॥ ೧೬ ॥</div>
	<div class="verse">ದ್ರಕ್ಷ್ಯಂತ್ಯರಿಂ ಮಮಾಂಕಸ್ಥಂಸ್ರಂಸದೂರುಕರಾಂಬರಮ್ ।<br /> ಲಂಬಮಾನಂ ದಶಗ್ರೀವಂ ಗರುಡಸ್ಯೇವಪನ್ನಗಮ್ ॥ ೧೭ ॥</div>
	<div class="verse">ಇತ್ಯೇವಂ ಮತಿಮಾಸ್ಥಾಯ ವಾಲೀಮೌನಮುಪಾಶ್ರಿತಃ ।<br />ಜಪನ್​ ವೈ ನೈಗಮಾನ್​ ಮಂತ್ರಾಂಸ್ತಸ್ಥೌಪರ್ವತರಾಡಿವ ॥ ೧೮ ॥</div>
	<div class="verse">ತಾವನ್ಯೋನ್ಯಂ ಜಿಘೃಕ್ಷಂತೌ ಹರಿರಾಕ್ಷಸಪಾರ್ಥಿವೌ ।<br />ಪ್ರಯತ್ನವಂತೌ ತತ್​ ಕರ್ಮ ಈಹತುರ್ಬಲದರ್ಪಿತೌ ॥ ೧೯ ॥</div>
	<div class="verse">ಹಸ್ತಗ್ರಾಹಂ ತು ತಂ ಮತ್ವಾಪಾದಶಬ್ದೇನ ರಾವಣಮ್ ।<br />ಪರಾಙ್ಮುಖೋಽಪಿ ಜಗ್ರಾಹ ವಾಲೀಸರ್ಪವಿಮಾಂಡಜಃ ॥ ೨೦ ॥</div>
	<div class="verse">ಗ್ರಹೀತುಕಾಮಂ ತಂ ಗೃಹ್ಯ ರಕ್ಷಸಾಮೀಶ್ವರಂ ಹರಿಃ ।<br />ಖಮುತ್ಪಪಾತ ವೇಗೇನ ಕೃತ್ವಾ ಕಕ್ಷಾವಲಂಬಿನಮ್ ॥ ೨೧ ॥</div>
	<div class="verse">ತಂ ಚಾಪೀಡಯಮಾನಂ ತು ವಿತುದಂತಂನಖೈರ್ಮುಹುಃ ।<br />ಜಹಾರ ರಾವಣಂ ವಾಲೀ ಪವನಸ್ತೋಯದಂಯಥಾ ॥ ೨೨ ॥</div>
	<div class="verse">ಅಥ ತೇ ರಾಕ್ಷಸಾಮಾತ್ಯಾ ಹ್ರಿಯಮಾಣಂದಶಾನನಮ್ ।<br />ಮುಮೋಕ್ಷಯಿಷವೋ ವಾಲಿಂ ರವಮಾಣಾಅಭಿದ್ರುತಾಃ ॥ ೨೩ ॥</div>
	<div class="verse"> ಅನ್ವೀಯಮಾನಸ್ತೈರ್ವಾಲೀಭ್ರಾಜತೇಽಂಬರಮಧ್ಯಗಃ ।<br />ಅನ್ವೀಯಮಾನೋ ಮೇಘೌಘೈರಂಬರಸ್ಥ ಇವಾಂಶುಮಾನ್​ ॥ ೨೪ </div>
	<div class="verse">ತೇಽಶಕ್ನುವಂತಃ ಸಪ್ರಾಪ್ತುಂ ವಾಲಿನಂರಾಕ್ಷಸೋತ್ತಮಾಃ ।<br />ತಸ್ಯ ಬಾಹೂರುವೇಗೇನ ಪರಿಶ್ರಾಂತಾವ್ಯವಸ್ಥಿತಾಃ ॥ ೨೫ </div>
	<div class="verse">ವಾಲಿಮಾರ್ಗಾದಪಾಕ್ರಾಮಾನ್​ ಪರ್ವತೇಂದ್ರಾ ಹಿ ಗಚ್ಛತಃ ।<br />ಕಿಂ ಪುನರ್ಜೀವಿತಪ್ರೇಪ್ಸುರ್ಬಿಭ್ರದ್ವೈಮಾಂಸಶೋಣಿತಮ್ ॥ ೨೬ ॥</div>
	<div class="verse">ಅಪಕ್ಷಿಗಣಸಂಪಾತಾನ್​ ವಾನರೇಂದ್ರೋಮಹಾಜವಃ ।<br />ಕ್ರಮಶಃ ಸಾಗರಾನ್​ ಸರ್ವಾನ್​ಸಂಧ್ಯಾಕಾಲಮವಂದತ ॥ ೨೭ ॥</div>
	<div class="verse">ಸಭಾಜ್ಯಮಾನೋ ಭೂತೈಸ್ತು ಖೇಚರೈಃಖೇಚರೋತ್ತಮಃ ।<br />ಪಶ್ಚಿಮಂ ಸಾಗರಂ ವಾಲೀ ಹ್ಯಾಜಗಾಮಸರಾವಣಃ ॥ ೨೮ ॥</div>
	<div class="verse">ತಸ್ಮಿನ್​ ಸಂಧ್ಯಾಮುಪಾಸಿತ್ವಾ ಸ್ನಾತ್ವಾ ಜಪ್ತ್ವಾಚ ವಾನರಃ ।<br />ಉತ್ತರಂ ಸಾಗರಂ ಪ್ರಾಯಾದ್ವಹಮಾನೋದಶಾನನಮ್ ॥ ೨೯ ॥</div>
	<div class="verse">ಬಹುಯೋಜನಸಾಹಸ್ರಂ ವಹಮಾನೋಮಹಾಹರಿಃ ।<br />ವಾಯುವಚ್ಚ ಮನೋವಚ್ಚ ಜಗಾಮ ಸಹಶತ್ರುಣಾ ॥ ೩೦ ॥</div>
	<div class="verse">ಉತ್ತರೇ ಸಾಗರೇ ಸಂಧ್ಯಾಮುಪಾಸಿತ್ವಾದಶಾನನಮ್ ।<br />ವಹಮಾನೋಽಗಮದ್ವಾಲೀ ಪೂರ್ವಂ ವೈ ಸಮಹೋದಧಿಮ್ ॥ ೩೧ ॥</div>
	<div class="verse">ತತ್ರಾಪಿ ಸಂಧ್ಯಾಮನ್ವಾಸ್ಯ ವಾಸವಿಃ ಸಹರೀಶ್ವರಃ ।<br />ಕಿಷ್ಕಿಂಧಾಮಭಿಮತೋ ಗೃಹ್ಯ ರಾವಣಂಪುನರಾಗಮತ್​ ॥ ೩೨ ॥</div>
	<div class="verse">ಚತುರ್ಷ್ವಪಿ ಸಮುದ್ರೇಷುಸಂಧ್ಯಾಮನ್ವಾಸ್ಯ ವಾನರಃ ।<br />ರಾವಣೋದ್ವಹನಶ್ರಾಂತಃ ಕಿಷ್ಕಿಂಧೋಪವನೇಽಪತತ್​ ॥ ೩೩ ॥</div>
	<div class="verse">ರಾವಣಂ ತು ಮುಮೋಚಾಥ ಸ್ವಕಕ್ಷಾತ್​ಕಪಿಸತ್ತಮಃ ।<br />ಕುತಸ್ತ್ವಮಿತಿ ಚೋವಾಚ ಪ್ರಹಸನ್​ರಾವಣಂ ಮುಹುಃ ॥ ೩೪ ॥</div>
	<div class="verse">ವಿಸ್ಮಯಂ ತು ಮಹದ್ಗತ್ವಾಶ್ರಮಲೋಲನಿರೀಕ್ಷಣಃ ।<br />ರಾಕ್ಷಸೇಂದ್ರೋ ಹರೀಂದ್ರಂ ತಮಿದಂವಚನಮಬ್ರವೀತ್​ ॥ ೩೫ ॥</div>
	<div class="verse">ವಾನರೇಂದ್ರ ಮಹೇಂದ್ರಾಭರಾಕ್ಷಸೇಂದ್ರೋಽಸ್ಮಿ ರಾವಣಃ ।<br />ಯುದ್ಧೇಪ್ಸುರಿಹ ಸಂಪ್ರಾಪ್ತಃ ಸ ಚಾದ್ಯಾಸಾದಿತಸ್ತ್ವಯಾ ॥ ೩೬ ॥</div>
	<div class="verse">ಅಹೋಬಲಮಹೋರ್ವೀರ್ಯಮಹೋಗಾಂಭೀರ್ಯಮೇವ ಚ ।<br />ಯೇನಾಹಂ ಪಶುವದ್ಗೃಹ್ಯ ಭ್ರಮಿತಶ್ಚತುರೋರ್ಽಣವಾನ್​ ॥ ೩೭ ॥</div>
	<div class="verse">ಏವಮಶ್ರಾಂತವದ್ವೀರ ಶೀಘ್ರಮೇವಮಹಾರ್ಣವಾನ್​ ।<br />ಮಾಂ ಚೈವೋದ್ವಹಮಾನಸ್ತುಕೋಽನ್ಯೋ ವೀರಃ ಕ್ರಮಿಷ್ಯತಿ ॥ ೩೮ ॥</div>
	<div class="verse"><span>ತ್ರಯಾಣಾಮೇವ ಭೂತಾನಾಂ ಗತಿರೇಷಾಪ್ಲವಂಗಮ ।<br />ಮನೋಽನಿಲಸುಪರ್ಣಾನಾಂ ತವ ಚಾತ್ರ ನಸಂಶಯಃ ॥ ೩೯ </span></div>
	<div class="verse">ಸೋಽಹಂ ದೃಷ್ಟಬಲಸ್ತುಭ್ಯಮಿಚ್ಛಾಮಿಹರಿಪುಂಗವ ।<br />ತ್ವಯಾ ಸಹ ಚಿರಂ ಸಖ್ಯಂ ಸುಸ್ನಿಗ್ಧಂಪಾವಕಾಗ್ರತಃ ॥ ೪೦ ॥</div>
	<div class="verse">ದಾರಾಃ ಪುತ್ರಾಃ ಪುರಂ ರಾಷ್ಟ್ರಂಭೋಗಾಚ್ಛಾದನಭೋಜನಮ್ ।<br />ಸರ್ವಮೇವಾವಿಭಕ್ತಂ ನೌ ಭವಿಷ್ಯತಿಹರೀಶ್ವರ ॥ ೪೧ ॥</div>
	<div class="verse">ತತಃ ಪ್ರಜ್ವಾಲಯಿತ್ವಾಗ್ನಿಂ ತಾವುಭೌ ಹರಿರಾಕ್ಷಸೌ ।<br />ಭಾತೃತ್ವಮುಪಸಂಪನ್ನೌ ಪರಿಷ್ವಜ್ಯ ಪರಸ್ಪರಮ್ ॥ ೪೨ ॥</div>
	<div class="verse">ಅನ್ಯೋನ್ಯಂ ಲಂಭಿತಕರೌ ತತಸ್ತೌಹರಿರಾಕ್ಷಸೌ ।<br />ಕಿಷ್ಕಿಂಧಾಂ ವಿಶತುರ್ಹೃಷ್ಟೌ ಸಿಂಹೌ ಗಿರಿಗುಹಾಮಿವ॥ ೪೩ ॥</div>
	<div class="verse">ಸ ತತ್ರ ಮಾಸಮುಷಿತಃ ಸುಗ್ರೀವ ಇವರಾವಣಃ ।<br />ಅಮಾತ್ಯೈರಾಗತೈರ್ನೀತಸ್ತ್ರೈಲೋಕ್ಯೋತ್ಸಾದನಾರ್ಥಿಭಿಃ ॥ ೪೪ ॥</div>
	<div class="verse">ಏವಮೇತತ್​ ಪುರಾ ವೃತ್ತಂ ವಾಲಿನಾ ರಾವಣಃಪ್ರಭೋ ।<br />ಧರ್ಷಿತಶ್ಚ ಕೃತಶ್ಚಾಪಿ ಭ್ರಾತಾಪಾವಕಸಂನಿಧೌ ॥ ೪೫ ॥</div>
	<div class="verse">ಬಲಮಪ್ರತಿಮಂ ರಾಮವಾಲಿನೋಽಭವದುತ್ತಮಮ್ ।<br /> ಸೋಽಪಿ ತ್ವಯಾ ವಿನಿರ್ದಗ್ಧೋ ವಹ್ನಿನಾಶಲಭೋ ಯಥಾ ॥ ೪೬ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಸ್ತ್ರಿಂಶಃ ಸರ್ಗಃ</div>
	
	
	<div class="sname"><b>ಪಂಚತ್ರಿಂಶಃ  ಸರ್ಗಃ - ಹನೂಮದುತ್ಪತ್ತಿಃ </b> ೬೫ ಶ್ಲೋಕಗಳು</div>
	<div class="verse">ಅಪೃಚ್ಛತ ತದಾ ರಾಮೋದಕ್ಷಿಣಾಶಾಶ್ರಯಂ ಮುನಿಮ್ ।<br />ಪ್ರಾಂಜಲಿರ್ವಿನಯೋಪೇತ ಇದಂ ವಚನಮರ್ಥವತ್​ ॥ ೧ ॥</div>
	<div class="verse">ಅತುಲಂ ಬಲಮೇತದ್ವೈ ವಾಲಿನೋ ರಾವಣಸ್ಯಚ ।<br />ನ ತ್ವೇತಾಭ್ಯಾಂ ಹನುಮತಾ ಸಮಂ ತ್ವಿತಿಮತಿರ್ಮಮ ॥ ೨ ॥</div>
	<div class="verse">ಶೌರ್ಯಂ ದಾಕ್ಷ್ಯಂ ಬಲಂ ಧೈರ್ಯಂಪ್ರಾಜ್ಞತಾ ನಯಸಾಧನಮ್ ।<br />ವಿಕ್ರಮಶ್ಚ ಪ್ರಭಾವಶ್ಚ ಹನೂಮತಿ ಕೃತಾಲಯಾಃ ॥ ೩ ॥</div>
	<div class="verse">ದೃಷ್ಟ್ವೈವ ಸಾಗರಂ ವೀಕ್ಷ್ಯ ಸೀದಂತೀಂಕಪಿವಾಹಿನೀಮ್ ।<br />ಸಮಾಶ್ವಾಸ್ಯ ಮಹಾಬಾಹುರ್ಯೋಜನಾನಾಂಶತಂ ಪ್ಲುತಃ ॥ ೪ ॥</div>
	<div class="verse">ಧರ್ಷಯಿತ್ವಾ ಪುರೀಂ ಲಂಕಾಂರಾವಣಾಂತಃಪುರಂ ತದಾ ।<br />ದೃಷ್ಟ್ವಾ ಸಂಭಾಷಿತಾ ಚಾಪಿ ಸೀತಾ ಹ್ಯಾಶ್ವಾಸಿತಾತಥಾ ॥ ೫ ॥</div>
	<div class="verse">ಸೇನಾಗ್ರಗಾ ಮಂತ್ರಿಸುತಾಃ ಕಿಂಕರಾರಾವಣಾತ್ಮಜಃ ।<br />ಏತೇ ಹನುಮತಾ ತತ್ರ ಹ್ಯೇಕೇನ ವಿನಿ ಪಾತಿತಾಃ ॥ ೬ ॥</div>
	<div class="verse">ಭೂಯೋ ಬಂಧಾದ್ವಿಮುಕ್ತೇನಭೀಷಯಿತ್ವಾ ದಶಾನನಮ್ ।<br />ಲಂಕಾ ಭಸ್ಮೀಕೃತಾ ಯೇನ ಪಾವಕೇನೇವ ಮೇದಿನೀ ॥ ೭ ॥</div>
	<div class="verse">ನ ಕಾಲಸ್ಯ ನ ಶಕ್ರಸ್ಯ ನವಿಷ್ಣೋರ್ವಿತ್ತಪಸ್ಯ ಚ ।<br />ಕರ್ಮಾಣಿ ತಾನಿ ಶ್ರೂಯಂತೇ ಯಾನಿ ಯುದ್ಧೇ ಹನೂಮತಃ ॥ ೮ ॥</div>
	<div class="verse">ಏತಸ್ಯ ಬಾಹುವೀರ್ಯೇಣ ಲಂಕಾ ಸೀತಾ ಚಲಕ್ಷ್ಮಣಃ ।<br />ಪ್ರಾಪ್ತಾ ಮಯಾ ಜಯಶ್ಚೈವ ರಾಜ್ಯಂಮಿತ್ರಾಣಿ ಬಾಂಧವಾಃ ॥ ೯ ॥</div>
	<div class="verse">ಹನೂಮಾನ್​ ಯದಿ ನೋ ನ ಸ್ಯಾದ್ವಾನರಾಧಿಪತೇಃ ಸಖಾ ।<br />ಪ್ರವೃತ್ತಿಮಪಿ ಕೋ ವೇತ್ತುಂ ಜಾನಕ್ಯಾಃ ಶಕ್ತಿಮಾನ್​ ಭವೇತ್​ ॥ ೧೦ ॥</div>
	<div class="verse">ಕಿಮರ್ಥಂ ವಾಲ್ಯನೇನೈವಸುಗ್ರೀವಪ್ರಿಯಕಾಮ್ಯಯಾ ।<br />ತದಾ ವೈರೇ ಸಮುತ್ಪ್ನೇ ನ ದಗ್ಧೋವೀರುಧೋ ಯಥಾ ॥ ೧೧ ॥</div>
	<div class="verse">ನ ಹಿ ವೇದಿತಾನ್​ ಮನ್ಯೇ ಹನೂಮಾನಾತ್ಮನೋ ಬಲಮ್ ।<br />ಯದ್ದೃಷ್ಟವಾನ್​ ಜೀವಿತೇಷ್ಟಂ ಕ್ಲಿಶ್ಯಂತಂವಾನರಾಧಿಪಮ್ ॥ ೧೨ ॥</div>
	<div class="verse">ಏತನ್ಮೇ ಭಗವನ್​ ಸರ್ವಂ ಹನೂಮತಿಮಹಾಮತೌ ।<br /> ವಿಸ್ತರೇಣ ಯಥಾತತ್ತ್ವಂಕಥಯಾಮರಪೂಜಿತ ॥ ೧೩ ॥</div>
	<div class="verse">ರಾಘವಸ್ಯ ವಚಃ ಶ್ರುತ್ವಾಹೇತುಯುಕ್ತಮೃಷಿಸ್ತದಾ ।<br />ಹನೂಮತಃ ಸಮಕ್ಷಂ ತಮಿದಂವಚನಮಬ್ರವೀತ್​ ॥ ೧೪ ॥</div>
	<div class="verse">ಸತ್ಯಮೇತದ್ರಘುಶ್ರೇಷ್ಠ ಯದ್ಬ್ರವೀಷಿ ಹನೂಮತಃ ।<br />ನ ಬಲೇ ವಿದ್ಯತೇ ತುಲ್ಯೋ ನ ಗತೌ ನಮತೌ ಪರಃ ॥ ೧೫ ॥</div>
	<div class="verse">ಅಮೋಘಶಾಪೈಃ ಶಾಪಸ್ತು ದತ್ತೋಽಸ್ಯ ಋಷಿಭಿಃ ಪುರಾ ।<br />ನ ವೇತ್ತಾ ಹಿ ಬಲಂ ಯೇನ ಬಲೀಸನ್ನರಿಮರ್ದನಃ ॥ ೧೬ ॥</div>
	<div class="verse">ಬಾಲ್ಯೇಽಪ್ಯೇತೇನ ಯತ್​ ಕರ್ಮ ಕೃತಂ ರಾಮ ಮಹಾಬಲ ।<br />ತನ್ನ ವರ್ಣಯಿತುಂ ಶಕ್ಯಮಿತಿ ಬಾಲತಯಾಸ್ಯ ತೇ ॥ ೧೭ ॥</div>
	<div class="verse">ಯದಿ ವಾಸ್ತಿ ಹ್ಯಭಿಪ್ರಾಯಸ್ತಚ್ಛ್ರೋತುಂತವ ರಾಘವ ।<br />ಸಮಾಧಾಯ ಮತಿಂ ರಾಮ ನಿಶಾಮಯವದಾಮ್ಯಹಮ್ ॥ ೧೮ ॥</div>
	<div class="verse">ಸೂರ್ಯದತ್ತವರಃ ಸ್ವರ್ಣಃ ಸುಮೇರುರ್ನಾಮ ಪರ್ವತಃ ।<br />ಯತ್ರ ರಾಜ್ಯಂ ಪ್ರಶಾಸ್ತ್ಯಸ್ಯ ಕೇಸರೀನಾಮ ವೈ ಪಿತಾ ॥ ೧೯ ॥</div>
	<div class="verse">ತಸ್ಯ ಭಾರ್ಯಾ ಬಭೂವೇಷ್ಯಾ ಹ್ಯಂಜನೇತಿಪರಿಶ್ರುತಾ ।<br /> ಜನಯಾಮಾಸ ತಸ್ಯಾಂ ವೈವಾಯುರಾತ್ಮಜಮುತ್ತಮಮ್ ॥೨೦</div>
	<div class="verse">ಶಾಲಿಶೂಕನಿಭಾಭಾಸಂ ಪ್ರಾಸೂತಾಮುಂತದಾಂಜನಾ ।<br />ಫಲಾನ್ಯಾಹರ್ತುಕಾಮಾ ವೈ ನಿಷ್ಕ್ರಾಂತಾಗಹನೇಚರಾ ॥ ೨೧ ॥</div>
	<div class="verse">ಏಷ ಮಾತುರ್ವಿಯೋಗಾಚ್ಚ ಕ್ಷುಧಯಾಚ ಭೃಶಾರ್ದಿತಃ ।<br />ರುರೋದ ಶಿಶುರತ್ಯರ್ಥಂ ಶಿಶುಃ ಶರವಣೇ ಯಥಾ ॥ ೨೨ ॥</div>
	<div class="verse">ತದೋದ್ಯಂತಂ ವಿವಸ್ವಂತಂಜಪಾಪುಷ್ಪೋತ್ಕರೋಪಮಮ್ ।<br />ದದರ್ಶ ಫಲಲೋಭಾಚ್ಚ ಹ್ಯುತ್ಪಪಾತ ರವಿಂ ಪ್ರತಿ ॥ ೨೩ ॥</div>
	<div class="verse">ಬಾಲಾರ್ಕಭಿಮುಖೋ ಬಾಲೋ ಬಾಲಾರ್ಕ ಇವ ಮೂರ್ತಿಮಾನ್​ ।<br />ಗ್ರಹೀತುಕಾಮೋ ಬಾಲಾರ್ಕಂ ಪ್ರವತೇಽಂಬರಮಧ್ಯಗಃ ॥ ೨೪ ॥</div>
	<div class="verse">ಏತಸ್ಮಿನ್​ ಪ್ಲವಮಾನೇ ತು ಶಿಶುಭಾವೇ ಹನೂಮತಿ ।<br />ದೇವದಾನವಯಕ್ಷಾಣಾಂ ವಿಸ್ಮಯಃ ಸುಮಹಾನಭೂತ್​ ॥ ೨೫ ॥</div>
	<div class="verse">ನಾಪ್ಯೇವಂ ವೇಗವಾನ್​ ವಾಯುರ್ಗರುಡೋವಾ ಮನಸ್ತಥಾ ।<br />ಯಥಾಯಂ ವಾಯುಪುತ್ರಸ್ತು ಕ್ರಮತೇಽಂಬರಮುತ್ತಮಮ್ ॥ ೨೬ ॥</div>
	<div class="verse">ಯದಿ ತಾವಚ್ಛಿಶೋರಸ್ಯ ತ್ವೀದೃಶೋಗತಿವಿಕ್ರಮಃ ।<br /> ಯೌವನಂ ಬಲಮಾಸಾದ್ಯ ಕಥಂ ವೇಗೋಭವಿಷ್ಯತಿ ॥ ೨೭ ॥</div>
	<div class="verse">ತಮನುಪ್ಲವತೇ ವಾಯುಃ ಪ್ಲವಂತಂ ಪುತ್ರಮಾತ್ಮನಃ ।<br />ಸೂರ್ಯದಾಹಭಯಾದ್ರಕ್ಷಂಸ್ತುಷಾರಚಯಶೀತಲಃ ॥ ೨೮ ॥</div>
	<div class="verse">ಬಹುಯೋಜನಸಾಹಸ್ರಂ ಕ್ರಾಮನ್ನೇಷಗತೋಽಂಬರಮ್ ।<br />ಪಿತುರ್ಬಲಾಚ್ಚ ಬಾಲ್ಯಾಚ್ಚಭಾಸ್ಕರಾಭ್ಯಾಶಮಾಗತಃ ॥ ೨೯ ॥</div>
	<div class="verse">ಶಿಶುರೇಷ ತ್ವದೋಷಜ್ಞ ಇತಿ ಮತ್ವಾ ದಿನೇಶ್ವರಃ ।<br />ಕಾರ್ಯಂ ಚಾತ್ರ ಸಮಾಯತ್ತಮಿತ್ಯೇವಂನ ದದಾಹ ಸಃ ॥ ೩೦ ॥</div>
	<div class="verse">ಯಮೇವ ದಿವಸಂ ಹ್ಯೇಷ ಗ್ರಹೀತುಂಭಾಸ್ಕರಂ ಪ್ಲುತಃ ।<br />ತಮೇವ ದಿವಸಂ ರಾಹುರ್ಜಿಘೃಕ್ಷತಿದಿವಾಕರಮ್ ॥ ೩೧ ॥</div>
	<div class="verse">ಅನೇನ ಸ ಪರಾಮೃಷ್ಟೋ ರಾಮಸೂರ್ಯರಥೋಪರಿ ।<br />ಅಪಕ್ರಾಂತಸ್ತತಸ್ತ್ರಸ್ತೋರಾಹುಶ್ಚಂದ್ರಾರ್ಕಮರ್ದನಃ ॥ ೩೨ ॥</div>
	<div class="verse">ಸ ಇಂದ್ರಭವನಂ ಗತ್ವಾ ಸರೋಷಃ ಸಿಂಹಿಕಾಸುತಃ ।<br />ಅಬ್ರವೀದ್​ಭ್ರುಕುಟಿಂ ಕೃತ್ವಾ ದೇವಂದೇವಗಣೈರ್ವೃತಮ್ ॥ ೩೩ ॥</div>
	<div class="verse">ಬುಭುಕ್ಷಾಪನಯಂ ದತ್ತ್ವಾ ಚಂದ್ರಾರ್ಕೌ ಮಮ ವಾಸವ ।<br /> ಕಿಮಿದಂ ತತ್ತ್ವಯಾ ದತ್ತಮನ್ಯಸ್ಯ ಬಲವೃತ್ರಹನ್​ ॥ ೩೪ ॥</div>
	<div class="verse">ಅದ್ಯಾಹಂ ಪರ್ವಕಾಲೇ ತು ಜಿಘೃಕ್ಷುಃ ಸೂರ್ಯಮಾಗತಃ ।<br />ಅಥಾನ್ಯೋ ರಾಹುರಾಸಾದ್ಯ ಜಗ್ರಾಹ ಸಹಸಾರವಿಮ್ ॥ ೩೫ ॥</div>
	<div class="verse">ಸ ರಾಹೋರ್ವಚನಂ ಶ್ರುತ್ವಾ ವಾಸವಃ ಸಂಭ್ರಮಾನ್ವಿತಃ ।<br />ಉತ್ಪಪಾತಸನಂ ಹಿತ್ವಾ ಚೋದ್ವಹನ್​ಕಾಂಚನೀಂ ಸ್ರಜಮ್ ॥ ೩೬ ॥</div>
	<div class="verse">ತತಃ ಕೈಲಾಸಕೂಟಾಭಂ ಚತುರ್ದಂತಂಮದಸ್ರವಮ್ ।<br />ಶೃಂಗಾರಧಾರಿಣಂ ಪ್ರಾಂಶುಂಸ್ವರ್ಣಘಂಟಾಟ್ಟಹಾಸಿನಮ್ ॥ ೩೭ ॥</div>
	<div class="verse">ಇಂದ್ರಃ ಕರೀಂದ್ರಮಾರುಹ್ಯ ರಾಹುಂಕೃತ್ವಾ ಪುರಃಸರಮ್ ।<br />ಪ್ರಾಯಾದ್ಯತ್ರಾಭವತ್​ ಸೂರ್ಯಃ ಸಹಾನೇನ ಹನೂಮತಾ ॥ ೩೮ ॥</div>
	<div class="verse">ಅಥಾತಿರಭಸೇನಾಗಾದ್ರಾಹುರುತ್ಸೃಜ್ಯ ವಾಸವಮ್ ।<br />ಅನೇನ ಚ ಸ ವೈ ದೃಷ್ಟಃ ಪ್ರಧಾವತ್​ಶೈಲಕೂಟವತ್​ ॥ ೩೯ ॥</div>
	<div class="verse">ತತಃ ಸೂರ್ಯಂ ಸಮುತ್ಸೃಜ್ಯ ರಾಹುಂಫಲಮವೇಕ್ಷ್ಯ ಚ ।<br />ಉತ್ಪಪಾತ ಪುನರ್ವ್ಯೋಮ ಗ್ರಹೀತುಂಸಿಂಹಿಕಾಸುತಮ್ ॥ ೪೦ ॥</div>
	<div class="verse">ಉತ್ಸೃಜ್ಯಾರ್ಕಮಿಮಂ ರಾಮ ಪ್ರಧಾವಂತಂಪ್ಲವಂಗಮಮ್ ।<br />ಅವೇಕ್ಷ್ಯೈವಂ ಪರಾವೃತ್ಯ ಮುಖಶೇಷಃಪರಾಙ್ಮುಖಃ ॥ ೪೧ ॥</div>
	<div class="verse">ಇಂದ್ರಮಾಶಂಸಮಾನಸ್ತು ತ್ರಾತಾರಂಸಿಂಹಿಕಾಸುತಃ ।<br />ಇಂದ್ರ ಇಂದ್ರೇತಿ ಸಂತ್ರಾಸಾನ್ಮುಹುರ್ಮುಹುರಭಾಷತ ॥ ೪೨ ॥</div>
	<div class="verse">ರಾಹೋರ್ವಿಕ್ರೋಶಮಾನಸ್ಯ ಪ್ರಾಗೇವಾಲಕ್ಷಿತಂ ಸ್ವರಮ್ ।<br />ಶ್ರುತ್ವೇಂದ್ರೋವಾಚ ಮಾ ಭೈಷೀರಹಮೇನಂ ನಿಷೂದಯೇ ॥ ೪೩ ॥</div>
	<div class="verse">ಐರಾವತಂ ತತೋ ದೃಷ್ಟ್ವಾ ಮಹತ್ತದಿದಮಿತ್ಯಪಿ ।<br />ಫಲಂ ಮತ್ವಾ ಹಸ್ತಿರಾಜಮಭಿದುದ್ರಾವಮಾರುತಿಃ ॥ ೪೪ ॥</div>
	<div class="verse">ತಥಾಸ್ಯ ಧಾವತೋರೂಪಮೈರಾವತಜಿಘೃಕ್ಷಯಾ ।<br />ಮುಹೂರ್ತಮಭವದ್ಘೋರಮಿಂದ್ರಾಗ್ನೇರಿವ ಭಾಸ್ವರಮ್ ॥ ೪೫ ॥</div>
	<div class="verse">ಏವಮಾಧಾವಮಾನಂ ತು ನಾತಿಕ್ರುದ್ಧಃ ಶಚೀಪತಿಃ ।<br />ಹಸ್ತಾಂತಾದತಿಮುಕ್ತೇನಕುಲಿಶೇನಾಭ್ಯತಾಡಯತ್​ ॥ ೪೬ ॥</div>
	<div class="verse">ತತೋ ಗಿರೌ ಪಪಾತೈಷಇಂದ್ರವಜ್ರಾಭಿತಾಡಿತಃ ।<br />ಪತಮಾನಸ್ಯ ಚೈತಸ್ಯ ವಾಮೋಹನುರಭಜ್ಯತ ॥ ೪೭ ॥</div>
	<div class="verse">ತಸ್ಮಿಂಸ್ತು ಪತಿತೇ ಬಾಲೇವಜ್ರತಾಡನವಿಹ್ವಲೇ ।<br /> ಚುಕ್ರೋಧೇಂದ್ರಾಯ ಪವನಃ ಪ್ರಜಾನಾಮಹಿತಾಯ ಸಃ ॥ ೪೮ ॥</div>
	<div class="verse">ಪ್ರಚಾರಂ ಸ ತು ಸಂಗೃಹ್ಯ ಪ್ರಜಾಸ್ವಂತರ್ಗತಃ ಪ್ರಭುಃ ।<br />ಗುಹಾಂ ಪ್ರವಿಷ್ಟಃ ಸ್ವಸುತಂಶಿಶುಮಾದಾಯ ಮಾರುತಃ ॥ ೪೯ ॥</div>
	<div class="verse">ವಿಣ್ಮೂತ್ರಾಶಯಮಾವೃತ್ಯ ಪ್ರಜಾನಾಂ ಪರಮಾರ್ತಿಕೃತ್​ ।<br />ರುರೋಧ ಸರ್ವಭೂತಾನಿ ಯಥಾ ವರ್ಷಾಣಿವಾಸವಃ ॥ ೫೦ ॥</div>
	<div class="verse">ವಾಯುಪ್ರಕೋಪಾದ್​ಭೂತಾನಿ ನಿರುಚ್ಛ್ವಾಸಾನಿ ಸರ್ವತಃ ।<br />ಸಂಧಿಭಿರ್ಭಿದ್ಯಮಾನೈಶ್ಚ ಕಾಷ್ಠಭೂತಾನಿಜಜ್ಞಿರೇ ॥ ೫೧ ॥</div>
	<div class="verse">ನಿಃಸ್ವಾಧ್ಯಾಯವಷಟ್​ಕಾರಂ ನಿಷ್ಕ್ರಿಯಂಧರ್ಮವರ್ಜಿತಮ್ ।<br />ವಾಯುಪ್ರಕೋಪಾತ್​ ತ್ರೈಲೋಕ್ಯಂ ನಿರಯಸ್ಥಮಿವಾಭವತ್​ ॥ ೫೨ ॥</div>
	<div class="verse">ತತಃ ಪ್ರಜಾಃ ಸಗಂಧರ್ವಾಃ ಸದೇವಾಸುರಮಾನುಷಾಃ ।<br />ಪ್ರಜಾಪತಿಂ ಸಮಾಧಾವನ್​ ದುಃಖಿತಾಶ್ಚಸುಖೇಚ್ಛಯಾ ॥ ೫೩ ॥</div>
	<div class="verse">ಊಚುಃ ಪ್ರಾಂಜಲಯೋ ದೇವಾ ಮಹೋದರನಿಭೋದರಾಃ ।<br />ತ್ವಯಾ ನು ಭಗವನ್​ ಸೃಷ್ಟಾಃ ಪ್ರಜಾನಾಥ ಚತುರ್ವಿಧಾಃ ॥ ೫೪ ॥</div>
	<div class="verse">ತ್ವಯಾ ದತ್ತೋಽಯಮಸ್ಮಾಕಮಾಯುಷಃ ಪವನಃ ಪತಿಃ ।<br /> ಸೋಽಸ್ಮಾನ್​ ಪ್ರಾಣೇಶ್ವರೋ ಭೂತ್ವಾಕಸ್ಮಾದೇಷೋಽದ್ಯ ಸತ್ತಮ ॥ ೫೫ </div>
	<div class="verse">ರುರೋಧ ದುಃಖಂಜನಯನ್ನಂತಃಪುರ ಇವ ಸ್ತ್ರಿಯಃ ।<br />ತಸ್ಮಾತ್ತ್ವಂ ಶರಣಂ ಪ್ರಾಪ್ತಾ ವಾಯುನೋಪಹತಾ ವಯಮ್ ॥ ೫೬ ॥</div>
	<div class="verse">ವಾಯುಸಂರೋಧಜಂ ದುಃಖಮಿದಂ ನೋನುದ ದುಃಖಹನ್​ ।<br />ಏತತ್​ ಪ್ರಜಾನಾಂ ಶ್ರುತ್ವಾ ತು ಪ್ರಜಾನಾಥಃ ಪ್ರಜಾಪತಿಃ ॥ ೫೭ ॥</div>
	<div class="verse">ಕಾರಣಾದಿತಿ ಚೋಕ್ತ್ವಾಸೌ ಪ್ರಜಾಃ ಪುನರಭಾಷತ ।<br />ಯಸ್ಮಿಂಶ್ಚ ಕಾರಣೇವಾಯುಶ್ಚಕ್ರೋಧ ಚ ರುರೋಧ ಚ॥ ೫೮ ॥</div>
	<div class="verse">ಪ್ರಜಾಃ ಶೃಣುಧ್ವಂ ತತ್​ ಸರ್ವಂಶ್ರೋತವ್ಯಂ ಚಾತ್ಮನಃ ಕ್ಷಮಮ್ ।<br />ಪುತ್ರಸ್ತಸ್ಯಾಮರೇಶಾನ ಇಂದ್ರೇಣಾದ್ಯ ನಿಪಾತಿತಃ ॥ ೫೯ ॥</div>
	<div class="verse">ರಾಹೋರ್ವಚನಮಾಸ್ಥಾಯ ತತಃ ಸಕುಪಿತೋಽನಿಲಃ ।<br />ಅಶರೀರಃ ಶರೀರೇಷು ವಾಯುಶ್ಚರತಿಪಾಲಯನ್​ ॥ ೬೦ ॥</div>
	<div class="verse">ಶರೀರಂ ಹಿ ವಿನಾ ವಾಯುಂ ಸಮತಾಂ ಯಾತಿದಾರುಭಿಃ ।<br />ವಾಯುಃ ಪ್ರಾಣಃ ಸುಖಂ ವಾಯುರ್ವಾಯುಃ ಸರ್ವಮಿದಂ ಜಗತ್​ ॥ ೬೧ ॥</div>
	<div class="verse">ವಾಯುನಾ ಸಂಪರಿತ್ಯಕ್ತಂ ನ ಸುಖಂವಿಂದತೇ ಜಗತ್​ ।<br /> ಅದ್ಯೈವ ಚ ಪರಿತ್ಯಕ್ತಂ ವಾಯುನಾಜಗದಾಯುಷಾ ॥ ೬೨ ॥</div>
	<div class="verse">ಅದ್ಯೈವ ತೇ ನಿರುಚ್ಛ್ವಾಸಾಃ ಕಾಷ್ಠಕುಡ್ಯೋಪಮಾಃ ಸ್ಥಿತಾಃ ।<br />ತದ್ಯಾಮಸ್ತತ್ರ ಯತ್ರಾಸ್ತೇಮಾರುತೋ ರುಕ್​ಪ್ರದೋ ಹಿ ನಃ ॥ ೬೩ ॥</div>
	<p>ಮಾ ವಿನಾಶಂ ಗಮಿಷ್ಯಾಮ ಅಪ್ರಸಾದ್ಯಾದಿತೇ ಸುತಾಃ ॥</p>
	<div class="verse">ತತಃ ಪ್ರಜಾಭಿಃ ಸಹಿತಃ ಪ್ರಜಾಪತಿಃ ಸದೇವಗಂಧರ್ವಭುಜಂಗಗುಹ್ಯಕೈಃ ।<br />ಜಗಾಮ ತತ್ರಾಸ್ಯತಿ ಯತ್ರಮಾರುತಃ</div>
	<p>ಸುತಂ ಸುರೇಂದ್ರಾಭಿಹತಂಪ್ರಗೃಹ್ಯ ಸಃ ॥ ೬೪</p>
	<div class="verse">ತತೋರ್ಽಕವೈಶ್ವಾನರಕಾಂಚನಪ್ರಭ್ ಅಂಸುತಂ ತದೋತ್ಸಂಗಗತಂಸದಾಗತೇಃ ।<br />ಚತುರ್ಮುಖೋ ವೀಕ್ಷ್ಯ ಕೃಪಾಮಥೋಕರೋತ್​ ಸದೇವಗಂಧರ್ವಸಯಕ್ಷರಾಕ್ಷಸೈಃ॥ ೬೫ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚತ್ರಿಂಶಃ ಸರ್ಗಃ</div>
	
	
	<div class="sname"><b>ಷಟ್​ತ್ರಿಂಶಃ  ಸರ್ಗಃ - ಹನೂಮದ್ವರಪ್ರಾಪ್ತ್ಯಾದಿ </b> ೬೨ ಶ್ಲೋಕಗಳು</div>
	<div class="verse">ತತಃ ಪಿತಾಮಹಂ ದೃಷ್ಟ್ವಾ ವಾಯುಃ ಪುತ್ರವಧಾರ್ದಿತಃ ।<br />ಶಿಶುಕಂ ತಂ ಸಮಾದಾಯ ಉತ್ತಸ್ಥೌಧಾತುರಗ್ರತಃ ॥ ೧ ॥</div>
	<div class="verse">ಚಲತ್ಕುಂಡಲಮೌಲಿಸ್ರಕ್ತಪನೀಯವಿಭೂಷಣಃ ।<br />ಪಾದಯೋರ್ನ್ಯಪತದ್ವಾಯುಸ್ತ್ರಿರುಪಸ್ಥಾಯ ವೇಧಸೇ ॥ ೨ ॥</div>
	<div class="verse">ತಂ ತು ವೇದವಿದಾತೇನ ಲಂಬಾಭರಣಶೋಭಿನಾ ।<br />ವಾಯುಮುತ್ಥಾಪ್ಯ ಹಸ್ತೇನ ಶಿಶುಂ ತಂಪರಿಮೃಷ್ಟವಾನ್​ ॥ ೩ ॥</div>
	<div class="verse">ಸ್ಪೃಷ್ಟಮಾತ್ರಸ್ತತಃ ಸೋಽಥ ಸಲೀಲಂ ಪದ್ಮಯೋನಿನಾ ।<br />ಜಲಸಿಕ್ತಂ ಯಥಾ ಸಸ್ಯಂಪುನರ್ಜೀವಿತಮಾಪ್ತವಾನ್​ ॥ ೪ ॥</div>
	<div class="verse">ಪ್ರಾಣವಂತಮಿಮಂ ದೃಷ್ಟ್ವಾ ಪ್ರಾಣೋಗಂಧವಹೋ ಮುದಾ ।<br />ಚಚಾರ ಸರ್ವಭೂತೇಷು ಸನ್ನಿರುದ್ಧಂಯಥಾ ಪುರಾ ॥ ೫ ॥</div>
	<div class="verse">ಮರುದ್ರೋಧಾದ್ವಿನಿರ್ಮುಕ್ತಾಸ್ತಾಃ ಪ್ರಜಾಮುದಿತಾಭವನ್​ ।<br />ಶೀತವಾತವಿನಿರ್ಮುಕ್ತಾಃ ಪದ್ಮಿನ್ಯ ಇವ ಸಾಂಬುಜಾಃ ॥ ೬ ॥</div>
	<div class="verse">ತತಸ್ತ್ರಿಯುಗ್ಮಸ್ತ್ರಿಕಕುತ್​ ತ್ರಿಧಾಮಾತ್ರಿದಶಾರ್ಚಿತಃ ।<br />ಉವಾಚ ದೇವತಾ ಬ್ರಹ್ಮಾ ಮಾರುತಪ್ರಿಯಕಾಮ್ಯಯಾ ॥ ೭ ॥</div>
	<div class="verse">ಭೋ ಮಹೇಂದ್ರೇಶವರುಣಪ್ರಜೇಶ್ವರಧನೇಶ್ವರಾಃ ।<br />ಜಾನತಾಮಪಿ ವಃ ಸರ್ವಂ ವಕ್ಷ್ಯಾಮಿಶ್ರೂಯತಾಂ ಹಿತಮ್ ॥ ೮ ॥</div>
	<div class="verse">ಅನೇನ ಶಿಶುನಾ ಕಾರ್ಯಂ ಕರ್ತವ್ಯಂ ವೋಭವಿಷ್ಯತಿ ।<br />ತದ್ದದಧ್ವಂ ವರಾನ್​ ಸರ್ವೇಮಾರುತಸ್ಯಾಸ್ಯ ತುಷ್ಟಯೇ ॥</div>
	<div class="verse">ತತಃ ಸಹಸ್ರನಯನಃ ಪ್ರೀತಿಯುಕ್ತಃ ಶುಭಾನನಃ ।<br />ಕುಶೇಶಯಮಯೀಂ ಮಾಲಾಮುತ್ಕ್ಷಿಪ್ಯೇದಂ ವಚೋಽಬ್ರವೀತ್​ ॥ ೧೦ ॥</div>
	<div class="verse">ಮತ್ಕರೋತ್ಸೃಷ್ಟವಜ್ರೇನಹನುರಸ್ಯ ಯಥಾ ಹತಃ ।<br />ನಾಮ್ನಾ ವೈ ಕಪಿಶಾರ್ದೂಲೋ ಭವಿತಾಹನುಮಾನಿತಿ ॥ ೧೧ ॥</div>
	<div class="verse">ಅಹಮಸ್ಯ ಪ್ರದಾಸ್ಯಾಮಿ ಪರಮಂವರಮದ್ಭುತಮ್ ।<br />ಇತಃ ಪ್ರಭೃತಿ ವಜ್ರಸ್ಯ ಮಮಾವಧ್ಯೋಭವಿಷ್ಯತಿ ॥ ೧೨ ॥</div>
	<div class="verse">ಮಾರ್ತಂಡಸ್ತ್ವಬ್ರವೀತ್ತತ್ರಭಗವಾಂಸ್ತಿಮಿರಾಪಹಃ ।<br />ತೇಜಸ್ತೋಽಸ್ಯ ಮದೀಯಸ್ಯ ದದಾಮಿಶತಿಕಾಂ ಕಲಾಮ್ ॥ ೧೩ ॥</div>
	<div class="verse">ಯದಾ ತು ಶಾಸ್ತ್ರಾಣ್ಯಧ್ಯೇತುಂ ಶಕ್ತಿರಸ್ಯಭವಿಷ್ಯತಿ ।<br />ತದಾಸ್ಯ ಶಾಸ್ತ್ರಂ ದಾಸ್ಯಾಮಿ ಯೇನ ವಾಗ್ಮೀಭವಿಷ್ಯತಿ ॥ ೧೪ ॥</div>
	<div class="verse">ನ ಚಾಸ್ಯ ಭವಿತಾ ಕಶ್ಚಿತ್​ ಸದೃಶಃ ಶಾಸ್ತ್ರದರ್ಶನೇ ।<br />ವರುಣಶ್ಚ ವರಂ ಪ್ರಾದಾನ್ನಾಸ್ಯ ಮೃತ್ಯುರ್ಭವಿಷ್ಯತಿ ॥ ೧೫ ॥</div>
	<div class="verse">ವರ್ಷಾಯುತಶತೇನಾಪಿಮತ್ಪಾಶಾದುದಕಾದಪಿ ।<br />ಯಮೋ ದಂಡಾದವಧ್ಯತ್ವಮರೋಗಿತ್ವಂ ಚನಿತ್ಯಶಃ ॥ ೧೬ ॥</div>
	<div class="verse">ವರಂ ದದಾಮಿ ಸಂತುಷ್ಟ ಅವಿಷಾದಂ ಚಸಂಯುಗೇ ।<br />ಗದೇಯಂ ಮಾಮಿಕಾ ಚೈನಂ ಸಂಯುಗೇನ ವಧಿಷ್ಯತಿ ॥ ೧೭ ॥</div>
	<div class="verse">ಇತ್ಯೇವಂ ಧನದಃ ಪ್ರಾಹ ತದಾ ಹ್ಯೇಕಾಕ್ಷಿಪಿಂಗಲಃ ।<br />ಮತ್ತೋ ಮದಾಯುಧಾನಾಂ ಚ ನ ವಧ್ಯೋಽಯಂ ಭವಿಷ್ಯತಿ ॥ ೧೮ ॥</div>
	<div class="verse">ಇತ್ಯೇವಂ ಶಂಕರೇಣಾಪಿ ದತ್ತೋಽಸ್ಯ ಪರಮೋ ವರಃ ।<br />ಸರ್ವೇಷಾಂಬ್ರಹ್ಮದಂಡಾನಾಮವಧ್ಯೋಽಯಂ ಭವಿಷ್ಯತಿ ॥ ೧೯ ॥</div>
	<div class="verse">ದೀರ್ಘಾಯುಶ್ಚ ಮಹಾತ್ಮಾ ಚ ಇತಿ ಬ್ರಹ್ಮಾಬ್ರವೀದ್ವಚಃ ।<br />ವಿಶ್ವಕರ್ಮಾ ಚ ದೃಷ್ಟ್ವೈನಂಬಾಲಸೂರ್ಯೋಪಮಂ ಶಿಶುಮ್ ॥ ೨೦ ॥</div>
	<div class="verse">ಶಿಲ್ಪಿನಾಂ ಪ್ರವರಃ ಪ್ರಾದಾದ್ವರಮಸ್ಯ ಮಹಾಮತಿಃ ।<br />ಮತ್ಕೃತಾನಿ ಚ ಶಸ್ತ್ರಾಣಿ ಯಾನಿ ದಿವ್ಯಾನಿಸಂಯುಗೇ ॥ ೨೧ ॥</div>
	<div class="verse">ತೈರವಧ್ಯತ್ವಮಾಪನ್ನಶ್ಚಿರಜೀವೀಭವಿಷ್ಯತಿ ।<br />ತತಃ ಸುರಾಣಾಂ ತು ವರೈರ್ದೃಷ್ಟ್ವಾಹ್ಯೇನಮಲಂಕೃತಮ್ ॥ ೨೨ ॥</div>
	<div class="verse">ಚತುರ್ಮುಖಸ್ತುಷ್ಟಮನಾ ವಾಯುಮಾಹಜಗದ್ಗುರುಃ ।<br />ಅಮಿತ್ರಾಣಾಂ ಭಯಕರೋಮಿತ್ರಾಣಾಮಭಯಂಕರಃ ॥ ೨೩ ॥</div>
	<div class="verse">ಅಜೇಯೋ ಭವಿತಾ ಪುತ್ರಸ್ತವ ಮಾರುತಮಾರುತಿಃ ।<br />ಕಾಮರೂಪಃ ಕಾಮಚಾರೀ ಕಾಮಗಃ ಪ್ಲವತಾಂ ವರಃ ॥ ೨೪ ॥</div>
	<div class="verse">ಭವತ್ಯವ್ಯಾಹಗತಿಃ ಕೀರ್ತಿಮಾಂಶ್ಚಭವಿಷ್ಯತಿ ।<br />ರಾವಣೋತ್ಸಾದನಾರ್ಥಾನಿ ರಾಮಪ್ರಿಯಕರಾಣಿಚ॥ ೨೫ ॥</div>
	<div class="verse">ರೋಮಹರ್ಷಣಕರಾಣ್ಯೇಷ ಕರ್ತಾ ಕರ್ಮಾಣಿ ಸಂಯುಗೇ ।<br />ಏವಮುಕ್ತ್ವಾ ತಮಾಮಂತ್ರ್ಯ ಮಾರುತಂ ತ್ವಮರೈಃ ಸಹ ॥ ೨೬ ॥</div>
	<div class="verse">ಯಥಾಗತಂ ಯಯುಃ ಸರ್ವೇಪಿತಾಮಹಪುರೋಗಮಾಃ ।<br />ಸೋಽಪಿ ಗಂಧವಹಃ ಪುತ್ರಂ ಪ್ರಗೃಹ್ಯಗೃಹಮಾನಯತ್​ ॥ ೨೭ ॥</div>
	<div class="verse">ಅಂಜನಾಯಾಸ್ತಮಾಚಖ್ಯೌ ವರದತ್ತಂವಿನಿರ್ಗತಃ ।<br />ಪ್ರಾಪ್ಯ ರಾಮ ವರಾನೇಷವರದಾನಬಲಾನ್ವಿತಃ ॥ ೨೮ ॥</div>
	<div class="verse"><span>ಬಲೇನಾತ್ಮನಿ ಸಂಸ್ಥೇನ ಸೋಽಪೂರ್ಯತ ಯಥಾರ್ಣವಃ ।<br />ತರಸಾ ಪೂರ್ಯಮಾಣೋಽಪಿ ತದಾ ವಾನರಪುಂಗವಃ ॥ ೨೯ </span></div>
	<div class="verse">ಆಸ್ರಮೇಷು ಮಹರ್ಷಿಣಾಮಪರಾಧ್ಯತಿನಿರ್ಭಯಃ ।<br />ಸ್ರುಗ್ಭಾಂಡಾನ್ಯಗ್ನಿಹೋತ್ರಂ ಚವಲ್ಕಲಾಜಿನಸಂಚಯಾನ್​ ॥ ೩೦ ॥</div>
	<div class="verse">ಭಗ್ನವಿಚ್ಛಿನ್ನವಿಧ್ವಸ್ತಾನ್​ ಸಶಾಂತಾನಾಂಕರೋತ್ಯಯಮ್ ।<br />ಏವಂವಿಧಾನಿ ಕರ್ಮಾಣಿ ಪ್ರಾವರ್ತತ ಮಹಾಬಲಃ ॥ ೩೧ ॥</div>
	<div class="verse">ಸರ್ವೇಷಾಂ ಬ್ರಹ್ಮದಂಡಾನಾಮವಧ್ಯಃ ಶಂಭುನಾ ಕೃತಃ ।<br />ಜಾನಂತ ಋಷಯಸ್ತಂ ವೈ ಕ್ಷಮಂತೇತಸ್ಯ ಶಕ್ತಿತಃ ॥ ೩೨ ॥</div>
	<div class="verse">ಯಥಾ ಕೇಸರಿಣಾ ತ್ವೇಷ ವಾಯುನಾಸೋಽಂಜನಾಸುತಃ ।<br />ಪ್ರತಿಷಿದ್ಧೋಽಪಿ ಮರ್ಯಾದಾಂಲಂಘಯತ್ಯೇವ ವಾನರಃ ॥ ೩೩ ॥</div>
	<div class="verse">ತತೋ ಮಹರ್ಷಯಃ ಕ್ರುದ್ಧಾ ಭೃಗ್ವಂಗಿರಸವಂಶಜಾಃ ।<br />ಶೇಪುರೇನಂ ರಘುಶ್ರೇಷ್ಠ ನಾತಿಕ್ರುದ್ಧಾತಿಮನ್ಯವಃ ॥ ೩೪ ॥</div>
	<div class="verse">ಬಾಧಸೇ ಯತ್​ ಸಮಾಶ್ರಿತ್ಯ ಬಲಮಸ್ಮಾನ್​ಪ್ಲವಂಗಮ ।<br />ತದ್ದೀರ್ಘಕಾಲಂ ವೇತ್ತಾಸಿ ನಾಸ್ಮಾಕಂಶಾಪಮೋಹಿತಃ ॥ ೩೫ ॥</div>
	<div class="verse">ಯದಾ ತೇ ಸ್ಮಾರ್ಯತೇ ಕೀರ್ತಿಸ್ತದಾ ತೇವರ್ಧತೇ ಬಲಮ್ ।ತತಃ ಸ ಹೃತತೇಜೌಜಾ ಮಹರ್ಷಿವಚನೌಜಸಾ॥ ೩೬ ॥</div>
	<div class="verse">ಏಷೋಽಶ್ರಮಾಣಿ ತಾನ್ಯೇವ ಮೃದುಭಾವಂ ಗತೋಽಚರತ್​ ।<br /> ಅಥರ್ಕ್ಷರಜಸೋ ನಾಮವಾಲಿಸುಗ್ರೀವಯೋಃ ಪಿತಾ ॥ ೩೭ ॥</div>
	<div class="verse">ಸರ್ವವಾನರರಾಜಾಸೀತ್ತೇಜಸಾಭಾಸ್ಕರಪ್ರಭಃ ।<br />ಸ ಚ ರಾಜ್ಯಂ ಚಿರಂ ಕೃತ್ವಾ ವಾನರಾಣಾಂಹರೀಶ್ವರಃ ॥ ೩೮ ॥</div>
	<div class="verse">ಸ ಚ ಋಕ್ಷರಾಜಾ ನಾಮ ಕಾಲಧರ್ಮೇಣಸಂಗತಃ ।<br />ತಸ್ಮಿನ್ನಸ್ತಮಿತೇ ಚಾಥಮಂತ್ರಿಭಿರ್ಮಂತ್ರಕೋವಿದೈಃ ॥ ೩೯ ॥</div>
	<div class="verse">ಪಿತ್ರ್ಯೇ ಪದೇ ಕೃತೋ ವಾಲೀ ಸುಗ್ರೀವೋವಾಲಿನಃ ಪದೇ ।<br />ಸುಗ್ರೀವೇಣ ಸಮಂ ತ್ವಸ್ಯ ಅದ್ವೈಧಂಛಿದ್ರವರ್ಜಿತಮ್ ॥ ೪೦ ॥</div>
	<div class="verse">ಆಬಾಲ್ಯಂ ಸಖ್ಯಮಭವದನಿಲಸ್ಯಾಗ್ನಿನಾ ಯಥಾ।<br />ಏಷ ಶಾಪವಶಾದೇವ ನ ವೇದಬಲಮಾತ್ಮನಃ ॥ ೪೧ ॥</div>
	<div class="verse">ವಾಲಿಸುಗ್ರೀವಯೋರ್ವೈರಂ ಯದಾ ರಾಮಸಮುತ್ಥಿತಮ್ ।<br />ನ ಹ್ಯೇಷ ರಾಮ ಸುಗ್ರೀವೋಭ್ರಾಮ್ಯಮಾಣೋಽಪಿ ವಾಲಿನಾ ॥ ೪೨ ॥</div>
	<div class="verse">ದೇವ ಜಾನಾತಿ ನಹ್ಯೇಷ ಬಲಮಾತ್ಮನಿಮಾರುತಿಃ ।<br />ಋಷಿಶಾಪಾಹೃತಬಲಸ್ತದೈಷ ಕಪಿಸತ್ತಮಃ ॥ ೪೩ ॥</div>
	<p>ಸಿಂಹಃ ಪಂಜರರುದ್ಧೋ ವಾ ಆಸ್ಥಿತಃ ಸಹಿತೋ ರಣೇ ॥</p>
	<div class="verse">ಪರಾಕ್ರಮೋತ್ಸಾಹಮತಿಪ್ರತಾಪ ಸೌಶೀಲ್ಯಮಾಧುರ್ಯನಯಾನಯೈಶ್ಚ।<br />ಗಾಂಭೀರ್ಯಚಾತುರ್ಯಸುವೀರ್ಯಧೈರ್ಯೈ ಹðನೂಮತಃ ಕೋಽಭ್ಯ ಧಿಕೋಽಸ್ತಿ ಲೋಕೇ ॥ ೪೪ ॥</div>
	<div class="verse">ಅಸೌ ಪುನರ್ವಾ್ಯಕರಣಂ ಗ್ರಹೀಷ್ಯನ್​ ಸೂರ್ಯೋನ್ಮುಖಃ ಪೃಷ್ಠಗಮಃ ಕಪೀಂದ್ರಃ ।<br />ಉದ್ಯದ್ಗಿರೇರಸ್ತಗಿರಿಂ ಜಗಾಮ ಗ್ರಂಥಂ ಮಹಾದ್ಧಾರಯನಪ್ರಮೇಯಃ ॥೪೫</div>
	<div class="verse">ಸಸೂತ್ರವೃತ್ತ್ಯರ್ಥಪದಂಮಹಾರ್ಥಂ ಸಸಂಗ್ರಹಂ ಸಾಧ್ಯತಿ ವೈಕಪೀಂದ್ರಃ ।<br />ನ ಹ್ಯಸ್ಯ ಕಶ್ಚಿತ್​ ಸದೃಶೋಽಸ್ತಿ ಶಾಸ್ತ್ರೇ ವೈಶಾರದೇ ಛಂದಗತೌ ತಥೈವ ॥೪೬</div>
	<p>ಸರ್ವಾಸುವಿದ್ಯಾಸು ತಪೋವಿಧಾನೇ</p>
	<div class="verse">ಪ್ರಸ್ಪರ್ಧತೇ ಯೋ ಹಿ ಗುರುಂಸುರಾಣಾಮ್ ।<br />ಸೋಽಯಂ ನವವ್ಯಾಕರಣಾರ್ಥವೇತ್ತಾ ಬ್ರಹ್ಮಾ ಭವಿಷ್ಯತ್ಯಪಿ ತೇ ಪ್ರಸಾದಾತ್​ ॥೪೭</div>
	<div class="verse">ಪ್ರವೀವಿವಿಕ್ಷೋರಿವ ಸಾಗರಸ್ಯ ಲೋಕಾನ್​ ದಿಧಕ್ಷೋರಿವ ಪಾವಕಸ್ಯ ।<br />ಯುಗಕ್ಷಯೇ ಹ್ಯೇವ ಯಥಾಂತಕಸ್ಯ ಹನೂಮತಃ ಸ್ಥಾಸ್ಯತಿ ಕಃ ಪುರಸ್ತಾತ್​ ॥ ೪೮ ॥</div>
	<div class="verse">ಏಷೇವ ಚಾನ್ಯೇ ಚ ಮಹಾಕಪೀಂದ್ರಾಃಸುಗ್ರೀವಮೈಂದದ್ವಿವಿದಾಃ ಸನೀಲಾಃ ।<br />ಸತಾರತಾರೇಯನಲಾಃ ಸರಂಭಾಸ್ತ್ವತ್ಕಾರಣಾದ್ರಾಮ ಸುರೈರ್ಹಿಸೃಷ್ಟಾಃ ॥ ೪೯ ॥</div>
	<div class="verse">ತದೇತತ್​ ಕಥಿತಂ ಸರ್ವಂ ಯನ್ಮಾಂ ತ್ವಂಪರಿಪೃಚ್ಛಸಿ ।<br />ಹನೂಮತೋ ಬಾಲಭಾವೇ ಕರ್ಮೈತತ್​ ಕಥಿತಂ ಮಯಾ ॥ ೫೦ ॥</div>
	<div class="verse">ಶ್ರುತ್ವಾಗಸ್ತ್ಯಸ್ಯ ಕಥಿತಂ ರಾಮಃ ಸೌಮಿತ್ರಿರೇವ ಚ ।<br />ವಿಸ್ಮಯಂ ಪರಮಂ ಜಗ್ಮುರ್ವಾನರಾರಾಕ್ಷಸೈಃ ಸಹ ॥ ೫೧ ॥</div>
	<div class="verse">ಅಗಸ್ತ್ಯಸ್ತ್ವಬ್ರವೀದ್ರಾಮಂಸರ್ವಮೇತಚ್ಛ್ರುತಂ ತ್ವಯಾ ।<br />ದೃಷ್ಟಃ ಸಂಭಾಷಿತಶ್ಚಾಸಿ ರಾಮಗಚ್ಛಾಮಹೇ ವಯಮ್ ॥ ೫೨ ॥</div>
	<div class="verse"><span>ಶ್ರುತ್ವೈತದ್ರಾಘವೋವಾಕ್ಯಮಗಸ್ತ್ಯಸ್ಯೋಗ್ರತೇಜಸಃ ।<br />ಪ್ರಾಂಜಲಿಂ ಪ್ರಣತಶ್ಚಾಪಿಮಹರ್ಷಿಮಿದಮಬ್ರವೀತ್​ ॥ ೫೩ </span></div>
	<div class="verse">ಅದ್ಯ ಮೇ ದೇವತಾ ಹೃಷ್ಟಾಃ ಪಿತರಃ ಪ್ರಪಿತಾಮಹಾಃ ।<br />ಯುಷ್ಮಾಕಂ ದರ್ಶನಾದೇವ ನಿತ್ಯಂತುಷ್ಟಾಃ ಸಬಾಂಧವಾಃ ॥ ೫೪ ॥</div>
	<div class="verse">ವಿಜ್ಞಾಪ್ಯಂ ತು ಮಮೈತದ್ಧಿ ತದ್ವದಾಮ್ಯಾಗತಸ್ಪೃಹಃ ।<br />ತದ್ಭವದ್ಭಿರ್ಮಮ ಕೃತೇ ಕರ್ತವ್ಯಮನುಕಂಪಯಾ ॥ ೫೫ ॥</div>
	<div class="verse">ಪೌರಜಾನಪದಾನ್​ ಸ್ಥಾಪ್ಯ ಸ್ವಕಾರ್ಯೇಷ್ವಹಮಾಗತಃ ।<br />ಕ್ರತೂನೇವ ಕರಿಷ್ಯಾಮಿಪ್ರಭಾವಾದ್ಭವತಾಂ ಸತಾಮ್ ॥ ೫೬ ॥</div>
	<div class="verse">ಸದಸ್ಯಾ ಮಮ ಯಜ್ಞೇಷು ಭವಂತೋನಿತ್ಯಮೇವ ತತ್​ ।<br />ಭವಿಷ್ಯಥ ಮಹಾವಿರ್ಯಾ ಮಮಾನುಗ್ರಹಕಾಂಕ್ಷಿಣಃ ॥ ೫೭ ॥</div>
	<div class="verse">ಅಹಂ ಯುಷ್ಮಾನ್​ ಸಮಾಶ್ರಿತ್ಯ ತಪೋನಿರ್ಧೂತಕಲ್ಮಷಾನ್​ ।<br />ಅನುಗೃಹೀತಃ ಪಿತೃಭಿರ್ಭವಿಷ್ಯಾಮಿಸುನಿರ್ವೃತಃ ॥ ೫೮ ॥</div>
	<div class="verse">ತದಾಗಂತವ್ಯಮನಿಶಂ ಭವದ್ಭಿರಿಹಸಂಗತೈಃ ।<br />ಅಗಸ್ತ್ಯಾದ್ಯಾಸ್ತು ತಚ್ಛ್ರುತ್ವಾ ಋಷಯಃ ಸಂಶಿತವ್ರತಾಃ ॥ ೫೯ ॥</div>
	<div class="verse">ಏವಮಸ್ತ್ವಿತಿ ಚೋಕ್ತ್ವಾ ಪ್ರಯಾತುಮುಪಚಕ್ರಮುಃ ।<br />ಏವಮುಕ್ತ್ವಾ ಗತಾಃ ಸರ್ವೇ ಋಷಯಸ್ತೇಯಥಾಗತಮ್ ॥ ೬೦ ॥</div>
	<div class="verse">ರಾಘವಶ್ಚ ತಮೇವಾರ್ಥಂ ಚಿಂತಯಾಮಾಸವಿಸ್ಮಿತಃ ।<br />ತತೋಽಸ್ತಂ ಭಾಸ್ಕರೇ ಯಾತೇ ವಿಸೃಜ್ಯ ನೃಪವಾನರಾನ್​ ॥ ೬೧ ॥</div>
	<div class="verse">ಸಂಧ್ಯಾಮುಪಾಸ್ಯ ವಿಧಿವತ್ತದಾನರವರೋತ್ತಮಃ ।<br />ಪ್ರವೃತ್ತಾಯಾಂ ರಜನ್ಯಾಂ ತುಸೋಽಂತಃಪುರಚರೋಽಭವತ್​ ॥ ೬೨ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ತ್ರಿಂಶಃ ಸರ್ಗಃ</div>
	
	
	<div class="sname"><b>ಸಪ್ತತ್ರಿಂಶಃ  ಸರ್ಗಃ - ಪೌರೋಪಸ್ಥಾನಮ್</b> ೨೪ ಶ್ಲೋಕಗಳು</div>
	<div class="verse">ಅಭಿಷಿಕ್ತೇ ತು ಕಾಕುತ್ಸ್ಥೇ ಧರ್ಮೇಣವಿದಿತಾತ್ಮನಿ ।<br />ವ್ಯತೀತಾ ಯಾ ನಿಶಾ ಪೂರ್ವಾ ಪೌರಾಣಾಂಹರ್ಷವರ್ಧನೀ ॥ ೧ ॥</div>
	<div class="verse">ತಸ್ಯಾಂ ರಜನ್ಯಾಂ ವ್ಯುಷ್ಟಾಯಾಂಪ್ರಾತರ್ನೃಪತಿಬೋಧಕಾಃ ।<br />ವಂದಿನಃ ಸಮುಪಾತಿಷ್ಠನ್​ ಸೌಮ್ಯಾ ನೃಪತಿವೇಶ್ಮನಿ ॥ ೨ ॥</div>
	<div class="verse">ತೇ ರಕ್ತಕಂಠಿನಃ ಸರ್ವೇ ಕಿನ್ನರಾ ಇವಶಿಕ್ಷಿತಾಃ ।<br />ತುಷ್ಟುವುರ್ನೃಪತಿಂ ವೀರಂ ಯಥಾವತ್​ಸಂಪ್ರಹರ್ಷಿಣಃ ॥ ೩ ॥</div>
	<div class="verse">ವೀರ ಸೌಮ್ಯ ಪ್ರಬುಧ್ಯಸ್ಯ ಕೌಸಲ್ಯಾಪ್ರೀತಿವರ್ಧನ ।<br /> ಜಗದ್ಧಿ ಸರ್ವಂ ಸ್ಪಪಿತಿ ತ್ವಯಿ ಸುಪ್ತೇ ನರಾಧಿಪ ॥ ೪ ॥</div>
	<div class="verse">ವಿಕ್ರಮಸ್ತೇ ಯಥಾ ವಿಷ್ಣೋ ರೂಪಂಚೈವಾಶ್ಚಿನೋರಿವ ।<br />ಬುದ್ಧ್ಯಾ ಬೃಹಸ್ಪತೇಸ್ತುಲ್ಯಃಪ್ರಜಾಪತಿಸಮೋ ಹ್ಯಸಿ ॥ ೫ ॥</div>
	<div class="verse">ಕ್ಷಮಾ ತೇ ಪೃಥಿವೀತುಲ್ಯಾ ತೇಜಸಾಭಾಸ್ಕರೋಪಮಃ ।<br />ವೇಗಸ್ತೇ ವಾಯುನಾ ತುಲ್ಯೋಗಾಂಭೀರ್ಯಮುದಧೇರಿವ ॥ ೬ ॥</div>
	<div class="verse">ಅಪ್ರಕಂಪ್ಯೋ ಯಥಾ ಸ್ಥಾಣುಶ್ಚಂದ್ರೇಸೌಮ್ಯತ್ವಮೀದೃಶಮ್ ।<br />ನೇದೃಶಾಃ ಪಾರ್ಥಿವಾಃ ಪೂರ್ವಂ ಭವಿತಾರೋನರಾಧಿಪ ॥ ೭ ॥</div>
	<div class="verse">ಯಥಾ ತ್ವಮತಿದುರ್ಧರ್ಷೋಧರ್ಮನಿತ್ಯಃ ಪ್ರಜಾಹಿತಃ ।<br />ನ ತ್ವಾಂ ಜಹಾತಿ ಕೀರ್ತಿಶ್ಚ ಲಕ್ಷ್ಮೀಶ್ಚಪುರುಷರ್ಷಭ ॥ ೮ ॥</div>
	<div class="verse">ಶ್ರೀಶ್ಚ ಧರ್ಮಶ್ಚ ಕಾಕುತ್ಸ್ಥತ್ವಯಿ ನಿತ್ಯಂ ಪ್ರತಿಷ್ಠಿತೌ ।<br />ಏತಾಶ್ಚಾನ್ಯಾಶ್ಚ ಮಧುರಾ ವಂದಿಭಿಃಪರಿಕೀರ್ತಿತಾಃ ॥ ೯ ॥</div>
	<div class="verse">ಸೂತಾಶ್ಚ ಸಂಸ್ತವೈರ್ದಿವ್ಯೈರ್ಬೋಧಯಂತಿ ಸ್ಮ ರಾಘವಮ್ ।<br />ಸ್ತುತಿಭಿಃ ಸ್ತೂಯಮಾನಾಭಿಃ ಪ್ರತ್ಯಬುಧ್ಯತ ರಾಘವಃ ॥ ೧೦ ॥</div>
	<div class="verse">ಸ ತದ್ವಿಹಾಯ ಶಯನಂಪಾಂಡರಾಚ್ಛಾದನಾಸ್ತೃತಮ್ ।<br /> ಉತ್ತಸ್ಥೌ ನಾಗಶಯನಾದ್ಧರಿರ್ನಾರಾಯಣೋ ಯಥಾ॥ ೧೧ ॥</div>
	<div class="verse">ಸನುತ್ಥಿತಂ ಮಹಾತ್ಮಾನಂ ಪ್ರಹ್ವಾಃ ಪ್ರಾಂಜಲಯೋ ನರಾಃ ।<br />ಸಲಿಲಂ ಭಾಜನೈಃ ಶುಭ್ರೈರುಪತಸ್ಥುಃ ಸಹಸ್ರಶಃ ॥ ೧೨ ॥</div>
	<div class="verse">ಕೃತೋದಕಃ ಶುಚಿರ್ಭೂತ್ವಾ ಕಾಲೇ ಹುತಹುತಾಶನಃ ।<br />ದೇವಾಗಾರಂ ಜಗಾಮಾಶುಪುಣ್ಯಮಿಕ್ಷ್ವಾಕುಸೇವಿತಮ್ ॥ ೧೩ ॥</div>
	<div class="verse">ತತ್ರ ದೇವಾನ್​ ಪಿತೄನ್​ ವಿಪ್ರಾನರ್ಚಯಿತ್ವಾಯಥಾವಿಧಿ ।<br />ಬಾಹ್ಯಕಕ್ಷಾಂತರಂ ರಾಮೋ ನಿರ್ಜಗಾಮಜನೈರ್ವೃತಃ ॥ ೧೪ ॥</div>
	<div class="verse">ಉಪತಸ್ಥುರ್ಮಹಾತ್ಮಾನೋ ಮಂತ್ರಿಣಃಸಪುರೋಹಿತಾಃ ।<br />ವಸಿಷ್ಠಪ್ರಮುಖಾಃ ಸರ್ವೇ ದೀಪ್ಯಮಾನಾಇವಾಗ್ನಯಃ ॥ ೧೫ ॥</div>
	<div class="verse">ಕ್ಷತ್ತ್ರಿಯಾಶ್ಚ ಮಹಾತ್ಮಾನೋನಾನಾಜನಪದೇಶ್ವರಾಃ ।<br />ರಾಮಸ್ಯೋಪಾವಿಶನ್​ ಪಾರ್ಶೆ್ವÃಶಕ್ರಸ್ಯೇವ ಯಥಾಮರಾಃ ॥ ೧೬ ॥</div>
	<div class="verse">ಭರತೋ ಲಕ್ಷ್ಮಣಶ್ಚಾತ್ರಶತ್ರುಘ್ನಶ್ಚ ಮಹಾಯಶಾಃ ।<br />ಉಪಾಸಾಂಚಕ್ರಿರೇ ಹೃಷ್ಟಾ ವೇದಾಸ್ತ್ರಯಇವಾಧ್ವರಮ್ ॥ ೧೭ ॥</div>
	<div class="verse">ಯಾತಾಃ ಪ್ರಾಂಜಲಯೋ ಭೂತ್ವಾ ಕಿಂಕರಾಮುದಿತಾನನಾಃ ।<br /> ಮುದಿತಾ ನಾಮ ಪಾರ್ಶ್ವಸ್ಥಾ ಬಹವಃ ಸಮುಪಾವಿಶನ್​ ॥ ೧೮ ॥</div>
	<div class="verse">ವಾನರಾಶ್ಚ ಮಹಾವೀರ್ಯಾ ವಿಂಶಂತಿಃ ಕಾಮರೂಪಿಣಃ ।<br />ಸುಗ್ರೀವಪ್ರಮುಖಾ ರಾಮಮುಪಾಸಂತೇಮಹೌಜಸಃ ॥ ೧೯ ॥</div>
	<div class="verse">ವಿಭೀಷಣಶ್ಚ ರಕ್ಷೋಭಿಶ್ಚತುರ್ಭಿಃ ಪರಿವಾರಿತಃ ।<br />ಉಪಾಸತೇ ಮಹಾತ್ಮಾನಾಂ ಧನೇಶಮಿವಗುಹ್ಯಕಾಃ ॥ ೨೦ ॥</div>
	<div class="verse">ತಥಾ ನಿಗಮವೃದ್ಧಾಶ್ಚ ಕುಲೀನಾ ಯೇ ಚ ಮಾನವಾಃ ।<br />ಶಿರಸಾ ವಂದ್ಯ ರಾಜಾನಮುಪಾಸಮತೇವಿಚಕ್ಷಣಾಃ ॥ ೨೧ ॥</div>
	<div class="verse">ತಥಾ ಪರಿವೃತೋ ರಾಜಾ ಶ್ರೀಮದ್ಭಿರ್ಋಷಿಭಿರ್ವೃತಃ ।<br />ರಾಜಭಿಶ್ಚ ಮಹಾವೀರ್ಯೈರ್ವಾನರೈಶ್ಚಸರಾಕ್ಷಸೈಃ ॥ ೨೨ ॥</div>
	<div class="verse">ಯಥಾ ದೇವೇಶ್ವರೋ ನಿತ್ಯಮೃಷಿಭಿಃ ಸಮುಪಾಸ್ಯತೇ ।<br />ಅಧಿಕಸ್ತೇನ ರೂಪೇಣ ಸಹಸ್ರಾಕ್ಷಾದ್ವಿರೋಚತೇ ॥ ೨೩ ॥</div>
	<div class="verse">ತೇಷಾಂ ಸಮುಪವಿಷ್ಟಾನಾಂ ತಾಸ್ತಾಃ ಸುಮಧುರಾಃ ಕಥಾಃ ।<br />ಕಥ್ಯಂತೇ ಧರ್ಮಸಂಯುಕ್ತಾಃ ಪುರಾಣಜ್ಞೈರ್ಮಹಾತ್ಮಭಿಃ ॥ ೨೪ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತತ್ರಿಂಶಃ ಸರ್ಗಃ</div>
	
	
	<div class="sname"><b>ಅಷ್ಟಾತ್ರಿಂಶಃ  ಸರ್ಗಃ - ಜನಕಾದಿಪ್ರತಿಪ್ರಯಾಣಮ್ </b> ೩೩ ಶ್ಲೋಕಗಳು</div>
	<div class="verse">ಏವಮಾಸ್ತೇ ಮಹಾಬಾಹುರಹನ್ಯಹನಿರಾಘವಃ ।<br />ಪ್ರಶಾಸತ್​ ಸರ್ವಕಾರ್ಯಾಣಿಪೌರಜಾನಪದೇಷು ಚ ॥ ೧ ॥</div>
	<div class="verse">ತತಃ ಕತಿಪಯಾಹಃಸು ವೈದೇಹಂ ಮಿಥಿಲಾಧಿಪಮ್ ।<br />ರಾಘವಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥ ೨ ॥</div>
	<div class="verse">ಭವಾನ್​ ಹಿ ಗತಿರವ್ಯಗ್ರಾ ಭವತಾ ಪಾಲಿತಾವಯಮ್ ।<br />ಭವತಸ್ತೇಜಸೋಗ್ರೇಣ ರಾವಣೋನಿಹತೋ ಮಯಾ ॥ ೩ ॥</div>
	<div class="verse">ಇಕ್ಷ್ವಾಕೂಣಾಂ ಚ ಸರ್ವೇಷಾಂ ಮೈಥಿಲಾನಾಂಚ ಸರ್ವಶಃ ।<br />ಅತುಲಾಃ ಪ್ರೀತಯೋ ರಾಜನ್​ಸಂಬಂಧಕಪುರೋಗಮಾಃ ॥</div>
	<div class="verse">ತದ್ಭವಾನ್​ ಸ್ವಪುರೀಂ ಯಾತುರತ್ನಾನ್ಯಾದಾಯ ಪಾರ್ಥಿವ ।<br />ಭರತಶ್ಚ ಸಹಾಯಾರ್ಥಂಪೃಷ್ಠತಸ್ತೇಽನುಯಾಸ್ಯತಿ ॥ ೫ ॥</div>
	<div class="verse">ಸ ತಥೇತಿ ನೃಪಃ ಕೃತ್ವಾ ರಾಘವಂವಾಕ್ಯಮಬ್ರವೀತ್​ ।<br />ಪ್ರೀತೋಽಸ್ಮಿ ಭವತೋ ರಾಜನ್​ ದರ್ಶನೇನನಯೇನ ಚ ॥ ೬ ॥</div>
	<div class="verse">ಯಾನ್ಯೇತಾನಿ ತು ರತ್ನಾನಿ ಮದರ್ಥಂಸಂಚಿತಾನಿ ವೈ ।<br /> ದುಹಿತ್ರೇ ತಾನಿ ವೈ ರಾಜನ್​ ಸರ್ವಾಣ್ಯೇವದದಾಮಿ ಚ ॥ ೭ ॥</div>
	<div class="verse">ಏವಮುಕ್ತ್ವಾ ತು ಕಾಕುತ್ಸ್ಥಂ ಜನಕೋ ಹೃಷ್ಟಮಾನಸಃ ।<br />ಪ್ರಯಯೌ ಮಿಥಿಲಾಂಶ್ರೀಮಾಂಸ್ತಮನುಜ್ಞಾಯ ರಾಘವಮ್ ॥ ೮ ॥</div>
	<div class="verse">ತತಃ ಪ್ರಯಾತೇ ಜನಕೇ ಕೇಕಯಂ ಮಾತುಲಂ ಪ್ರಭುಃ ।<br />ರಾಘವಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥ ೯ ॥</div>
	<div class="verse">ಇದಂ ರಾಜ್ಯಮಹಂ ಚೈವ ಭರತಶ್ಚಸಲಕ್ಷ್ಮಣಃ ।<br />ಆಯತ್ತಾಸ್ತ್ವಂ ಹಿ ನೋ ರಾಜನ್​ ಗತಿಶ್ಚಪುರುಷರ್ಷಭ ॥ ೧೦ ॥</div>
	<div class="verse">ರಾಜಾಪಿ ವೃದ್ಧಃ ಸಂತಾಪಂತ್ವದರ್ಥಮುಪಯಾಸ್ಯತಿ ।<br />ತಸ್ಮಾದ್ಗಮನಮದ್ಯೈವ ರೋಚತೇ ತವಪಾರ್ಥಿವ ॥ ೧೧ ॥</div>
	<div class="verse">ಲಕ್ಷ್ಮಣೇನಾನುಯಾತ್ರೇಣ ಪೃಷ್ಠತೋಽನುಗಮಿಷ್ಯತೇ ।<br />ಧನಮಾದಾಯ ವಿಪುಲಂ ರತ್ನಾನಿ ವಿವಿಧಾನಿ ಚ॥ ೧೨ ॥</div>
	<div class="verse">ಯುಧಾಜಿತ್ತು ತಥೇತ್ಯಾಹ ಗಮನಂ ಪ್ರತಿ ರಾಘವಮ್ ।<br />ರತ್ನಾನಿ ಚ ಧನಂ ಚೈವತ್ವಯೇವಾಕ್ಷಯ್ಯಮಸ್ತ್ವಿತಿ ॥ ೧೩ ॥</div>
	<div class="verse">ಪ್ರದಕ್ಷಿಣಂ ಸ ರಾಜಾನಂ ಕೃತ್ವಾಕೇಕಯವರ್ಧನಃ ।<br /> ರಾಮೇಣ ಹಿ ಕೃತಃ ಪೂರ್ವಮಭಿವಾದ್ಯ ಪ್ರದಕ್ಷಿಣಮ್ ॥ ೧೪ ॥</div>
	<div class="verse">ಲಕ್ಷ್ಮಣೇನ ಸಹಾಯೇನ ಪ್ರಯಾತಃ ಕೇಕಯೇಶ್ವರಃ ।<br />ಹತೇಽಸುರೇ ಯಥಾ ವೃತ್ರೇ ವಿಷ್ಣುನಾಸಹ ವಾಸವಃ ॥ ೧೫ ॥</div>
	<div class="verse">ತಂ ವಿಸೃಜ್ಯ ತತೋ ರಾಮೋವಯಸ್ಯಮಕುತೋಭಯಮ್ ।<br />ಪ್ರತರ್ದನಂ ಕಾಶಿಪತಿಂ ಪರಿಷ್ವಜ್ಯೇದಮಬ್ರವೀತ್​ ॥ ೧೬ ॥</div>
	<div class="verse">ದರ್ಶಿತಾ ಭವತಾ ಪ್ರೀತಿರ್ದರ್ಶಿತಂ ಸೌಹೃದಂಪರಮ್ ।<br />ಉದ್ಯೋಗಶ್ಚ ಕೃತೋ ರಾಜನ್​ ಭರತೇನತ್ವಯಾ ಸಹ ॥ ೧೭ ॥</div>
	<div class="verse">ತದ್ಭವಾನದ್ಯ ಕಾಶೇಯ ಪುರೀಂ ವಾರಾಣಸೀಂವ್ರಜ ।<br />ರಮಣೀಯಾಂ ತ್ವಯಾ ಗುಪ್ತಾಂಸುಪ್ರಕಾಶಾಂ ಸುತೋರಣಾಮ್ ॥ ೧೮ ॥</div>
	<div class="verse">ಏತಾವದುಕ್ತ್ವಾ ಚೋತ್ಥಾಯ ಕಾಕುತ್ಸ್ಥಃ ಪರಮಾಸನಾತ್​ ।<br />ಪರ್ಯಷ್ವಜತ ಧರ್ಮಾತ್ಮಾ ನಿರಂತರಮುರೋಗತಮ್ ॥ ೧೯ ॥</div>
	<div class="verse">ವಿಸರ್ಜಯಾಮಾಸ ತಥಾಕೌಸಲ್ಯಾನಂದವರ್ಧನಃ ।<br />ರಾಘವೇಣಾಭ್ಯನುಜ್ಞಾತಃ ಕಾಶೀಶೋಽಪ್ಯ ಕುತೋಭಯಃ ॥ ೨೦ ॥</div>
	<div class="verse">ವಾರಾಣಸೀಂ ಯಯೌ ತೂರ್ಣಂ ರಾಘವೇಣವಿಸರ್ಜಿತಃ ।<br /> ವಿಸೃಜ್ಯ ತಂ ಕಾಶಿಪತಿಂ ತ್ರಿಶತಂಪೃಥಿವೀಪತೀನ್​ ॥ ೨೧ ॥</div>
	<div class="verse">ಪ್ರಹಸನ್​ ರಾಘವೋ ವಾಕ್ಯಮುವಾಚಮಧುರಾಕ್ಷರಮ್ ।<br />ಭವತಾಂ ಪ್ರೀತಿರವ್ಯಗ್ರಾ ತೇಜಸಾಪರಿರಕ್ಷಿತಾ ॥ ೨೨ ॥</div>
	<div class="verse">ಧರ್ಮಶ್ಚ ನಿಯತೋ ನಿತ್ಯಂ ಸತ್ಯಂ ಚಭವತಾಂ ಸದಾ ।<br />ಯುಷ್ಮಾಕಂ ಚಾನುಭಾವೇನ ತೇಜಸಾ ಚಮಹಾತ್ಮನಾಮ್ ॥ ೨೩ ॥</div>
	<div class="verse">ಹತೋ ದುರಾತ್ಮಾ ದುರ್ಬುದ್ಧೀ ರಾವಣೋರಾಕ್ಷಸಾಧಮಃ ।<br />ಹೇತುಮಾತ್ರಮಹಂ ತತ್ರ ಭವತಾಂ ತೇಜಸಾ ಹತಃ ॥ ೨೪ ॥</div>
	<div class="verse">ರಾವಣಃ ಸಗಣೋ ಯುದ್ಧೇಸಪುತ್ರಾಮಾತ್ಯಬಾಂಧವಃ ।<br />ಭವಂತಶ್ಚ ಸಮಾನೀತಾ ಭರತೇನಮಹಾತ್ಮನಾ ॥ ೨೫ ॥</div>
	<div class="verse">ಶ್ರುತ್ವಾ ಜನಕರಾಜಸ್ಯ ಕಾನನಾತ್ತನಯಾಂ ಹೃತಾಮ್ ।<br />ಉದ್ಯುಕ್ತಾನಾಂ ಚ ಸರ್ವೇಷಾಂ ಪಾರ್ಥಿವಾನಾಂಮಹಾತ್ಮನಾಮ್ ॥ ೨೬ ॥</div>
	<div class="verse">ಕಾಲೋ ವ್ಯತೀತಃ ಸುಮಹಾನ್​ ಗಮನಂರೋಚಯಾಮ್ಯತಃ ।<br />ಪ್ರತ್ಯೂಚುಸ್ತಂ ಚ ರಾಜಾನೋ ಹರ್ಷೇಣಮಹತಾ ವೃತಾಃ ॥ ೨೭ ॥</div>
	<div class="verse">ದಿಷ್ಟ್ಯಾ ತ್ವಂ ವಿಜಯೀ ರಾಮ ಸ್ವರಾಜ್ಯೇಽಪಿಪ್ರತಿಷ್ಠಿತಃ ।<br />ದಿಷ್ಟ್ಯಾ ತ್ವಂ ಪ್ರತ್ಯಾಹೃತಾ ಸೀತಾ ದಿಷ್ಟ್ಯಾ ಶತ್ರುಃ ಪರಾಜಿತಃ ॥ ೨೮ ॥</div>
	<div class="verse">ಏಷ ನಃ ಪರಮಃ ಕಾಮ ಏಷಾ ನಃ ಪ್ರೀತಿರುತ್ತಮಾ ।<br />ಯತ್ತ್ವಾಂ ವಿಜಯಿನಂ ರಾಮ ಪಶ್ಯಾಮೋಹತಶಾತ್ರವಮ್ ॥ ೨೯ ॥</div>
	<div class="verse">ಏತತ್ತ್ವಯ್ಯುಪಪನ್ನಂ ಚ ಯದಸ್ಮಾಂಸ್ತ್ವಂ ಪ್ರಶಂಸಸೇ ।<br />ಪ್ರಶಂಸಾರ್ಹ ನ ಜಾನೀಮಃ ಪ್ರಶಂಸಾಂವಕ್ತುಮೀದೃಶೀಮ್ ॥ ೩೦ ॥</div>
	<div class="verse">ಆಪೃಚ್ಛಾಮೋ ಗಮಿಷ್ಯಾಮೋ ಹೃದಿಸ್ಥೋನಃ ಸದಾ ಭವಾನ್​ ।<br />ವರ್ತಾಮಹೇ ಮಹಾಬಾಹೋ ಪ್ರೀತ್ಯಾತ್ರಮಹತಾ ವೃತಾಃ ॥ ೩೧ ॥</div>
	<div class="verse">ಭವೇಚ್ಚ ತೇ ಮಹಾರಾಜ ಪ್ರೀತಿರಸ್ಮಾಸುನಿತ್ಯದಾ ।<br />ಬಾಢಮಿತ್ಯೇವ ರಾಜಾನೋ ಹರ್ಷೇಣಪರಮನ್ವಿತಾಃ ॥ ೩೨ ॥</div>
	<div class="verse">ಊಚುಃ ಪ್ರಾಂಜಲಯಃ ಸರ್ವೇ ರಾಘವಂಗಮನೋತ್ಸುಕಾಃ ।<br />ಪೂಜಿತಾಶ್ಚೈವ ರಾಮೇಣ ಜಗ್ಮುರ್ದೇಶಾನ್​ಸ್ವಕಾನ್​ ಸ್ವಕಾನ್​ ॥ ೩೩ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾತ್ರಿಂಶಃ ಸರ್ಗಃ</div>
	
	
	<div class="sname"><b>ಏಕೋನಚತ್ವಾರಿಂಶಃ  ಸರ್ಗಃ - ವಾನರಪ್ರೀಣನಮ್</b> ೩೦ ಶ್ಲೋಕಗಳು</div>
	<div class="verse">ತೇ ಪ್ರಯಾತಾ ಮಹಾತ್ಮಾನಃ ಪಾರ್ಥಿವಾಸ್ತೇಪ್ರಹೃಷ್ಟವತ್​ ।<br /> ಗಜವಾಜಿಸಹಸ್ರೌಘೈಃ ಕಂಪಯಂತೋವಸುಂಧರಾಮ್ ॥ ೧ ॥</div>
	<div class="verse">ಅಕ್ಷೌಹಿಣ್ಯೋ ಹಿ ತತ್ರಾಸನ್​ ರಾಘವಾರ್ಥೇಸಮುದ್ಯತಾಃ ।<br />ಭರತಸ್ಯಾಜ್ಞಯಾನೇಕಾಃ ಪ್ರಹೃಷ್ಟಾ ಬಲವಾಹನಾಃ ॥ ೨ ॥</div>
	<div class="verse">ಊಚುಸ್ತೇ ಚ ಮಹೀಪಾಲಾಬಲದರ್ಪಸಮನ್ವಿತಾಃ ।<br />ನ ರಾಮರಾವಣಂ ಯುದ್ಧೇ ಪಶ್ಯಾಮಃ ಪುರತಃ ಸ್ಥಿತಮ್ ॥ ೩ ॥</div>
	<div class="verse">ಭರತೇನ ವಯಂ ಪಶ್ಚಾತ್​ ಸಮಾನೀತಾನಿರರ್ಥಕಮ್ ।<br />ಹತಾ ಹಿ ರಾಕ್ಷಸಾಃ ಕ್ಷಿಪ್ರಂ ಪಾರ್ಥಿವೈಃಸ್ಯುರ್ನ ಸಂಶಯಃ ॥ ೪ ॥</div>
	<div class="verse">ರಾಮಸ್ಯ ಬಾಹುವೀರ್ಯೇಣ ರಕ್ಷಿತಾಲಕ್ಷ್ಮಣಸ್ಯ ಚ ।<br />ಸುಖಂ ಪಾರೇ ಸಮುದ್ರಸ್ಯ ಯುಧ್ಯೇಮವಿಗತಜ್ವರಾಃ ॥ ೫ ॥</div>
	<div class="verse">ಏತಶ್ಚಾನ್ಯಾಶ್ಚ ರಾಜಾನಃ ಕಥಾಸ್ತತ್ರಸಹಸ್ರಶಃ ।<br />ಕಥಯಂತಃ ಸ್ವರಾಜ್ಯಾನಿಜಗ್ಮುರ್ಹರ್ಷಸಮನ್ವಿತಾಃ ॥</div>
	<div class="verse">ಸ್ವಾನಿ ರಾಜ್ಯಾನಿ ಮುಖ್ಯಾನಿ ಋದ್ಧಾನಿ ಮುದಿತಾನಿ ಚ।<br />ಸಮೃದ್ಧ ಧನಧಾನ್ಯಾನಿ ಪೂರ್ಣಾನಿವಸುಮಂತಿ ಚ ॥ ೭ ॥</div>
	<div class="verse">ಯಥಾಪುರಾಣಿ ತೇ ಗತ್ವಾ ರತ್ನಾನಿವಿವಿಧಾನ್ಯಥ ।<br />ರಾಮಸ್ಯ ಪ್ರಿಯಕಾಮಾರ್ಥಮುಪಹಾರಾನ್ನೃಪಾದದುಃ ॥ ೮ ॥</div>
	<div class="verse">ಅಶ್ವಾನ್​ ಯಾನಾನಿ ರತ್ನಾನಿ ಹಸ್ತಿನಶ್ಚಮದೋತ್ಕಟಾನ್​ ।<br />ಚಂದನಾನಿ ಚ ಮುಖ್ಯಾನಿ ದಿವ್ಯಾನ್ಯಾಭರಣಾನಿಚ॥ ೯ ॥</div>
	<div class="verse">ಮಣಿಮುಕ್ತಾಪ್ರವಾಲಾಂಸ್ತು ದಾಸ್ಯೋರೂಪಸಮನ್ವಿತಾಃ ।<br />ಅಜಾವಿಕಂ ಚ ವಿವಿಧಂ ರಥಾಂಶ್ಚ ವಿವಿಧಾನ್​ದದುಃ ॥ ೧೦ ॥</div>
	<div class="verse">ಭರತೋ ಲಕ್ಷ್ಮಣಶ್ಚೈವಶತ್ರುಘ್ನಶ್ಚ ಮಹಾಬಲಾಃ ।<br />ಆದಾಯ ತಾನಿ ರತ್ನಾನಿ ಸ್ವಾಂ ಪುರೀಂಪುನರಾಗತಾಃ ॥ ೧೧ ॥</div>
	<div class="verse">ಆಗಮ್ಯ ಚ ಪುರೀಂ ರಮ್ಯಾಮಯೋಧ್ಯಾಂಪುರುಷರ್ಷಭಾಃ ।<br />ತಾನಿ ರತ್ನಾನಿ ಚಿತ್ರಾಣಿ ರಾಮಾಯಸಮುಪಾಹರನ್​ ॥ ೧೨ ॥</div>
	<div class="verse">ಪ್ರತಿಗೃಹ್ಯ ಚ ತತ್​ ಸರ್ವಂ ರಾಮಃ ಪ್ರೀತಿಸಮನ್ವಿತಃ ।<br />ಸುಗ್ರೀವಾಯ ದದೌ ರಾಜ್ಞೇ ಮಹಾತ್ಮಾ ಕೃತಕರ್ಮಣೇ ॥ ೧೩ ॥</div>
	<div class="verse">ವಿಭೀಷಣಾಯ ಚ ದದೌ ತಥಾನ್ಯೇಭ್ಯೋಽಪಿರಾಘವಃ ।<br />ರಾಕ್ಷಸೇಭ್ಯಃ ಕಪಿಭ್ಯಶ್ಚ ಯೈರ್ವೃತೋಜಯಮಾಪ್ತವಾನ್​ ॥ ೧೪ ॥</div>
	<div class="verse">ತೇ ಸರ್ವೇ ರಾಮದತ್ತಾನಿ ರತ್ನಾನಿಕಪಿರಾಕ್ಷಸಾಃ ।<br />ಶಿರೋಭಿರ್ಧಾರಯಾಮಾಸುರ್ಬಾಹುಭಿಶ್ಚಮಹಾಬಲಾಃ ॥ ೧೫ ॥</div>
	<div class="verse">ಹನೂಮಂತಂ ಚ ನೃಪತಿರಿಕ್ಷ್ವಾಕೂಣಾಂಮಹಾರಥಃ ।<br />ಅಂಗದಂ ಚ ಮಹಾಬಾಹುಮಂಕಮಾರೋಪ್ಯವೀರ್ಯವಾನ್​ ॥ ೧೬ ॥</div>
	<div class="verse">ರಾಮಃ ಕಮಲಪತ್ರಾಕ್ಷಃ ಸುಗ್ರೀವಮಿದಮಬ್ರವೀತ್​ ।<br />ಅಂಗದಸ್ತೇ ಸುಪುತ್ರೋಽಯಂ ಮಂತ್ರೀ ಚಾಪ್ಯನಿಲಾತ್ಮಜಃ ॥ ೧೭ ॥</div>
	<div class="verse">ಸುಗ್ರೀವ ಮಂತ್ರಿತೇ ಯುಕ್ತೌ ಮಮಾಪಿಚ ಹಿತೇ ರತೌ ।<br />ಅರ್ಹತೋ ವಿವಿಧಾಂ ಪೂಜಾಂ ತ್ವತ್ಕೃತೇ ವೈಹರೀಶ್ವರ ॥ ೧೮ ॥</div>
	<div class="verse">ಇತ್ಯುಕ್ತ್ವಾ ವ್ಯವಮುಚ್ಯಾಂಗಾದ್ಭೂಷಣಾನಿಮಹಾಯಶಾಃ ।<br />ಸ ಬಬಂಧ ಮಹಾರ್ಹಾಣಿತದಂಗದಹನೂಮತೋಃ ॥ ೧೯ ॥</div>
	<div class="verse">ಆಭಾಷ್ಯ ಚ ಮಹಾವೀರ್ಯಾನ್​ ರಾಘವೋಯೂಥಪರ್ಷಭಾನ್​ ।<br />ನೀಲಂ ನಲಂ ಕೇಸರಿಣಂ ಕುಮುದಂಗಂಧಮಾದನಮ್ ॥ ೨೦ ॥</div>
	<div class="verse">ಸುಷೇಣಂ ಪನಸಂ ವೀರಂ ಮೈಂದಂದ್ವಿವಿದಮೇವ ಚ ।<br />ಜಾಂಬವಂತಂ ಗವಾಕ್ಷಂ ಚ ವಿನತಂಧೂಮ್ರಮೇವ ಚ ॥ ೨೧ ॥</div>
	<div class="verse">ವಲೀಮುಖಂ ಪ್ರಜಂಘಂ ಚ ಸಂನಾದಂ ಚಮಹಾಬಲಮ್ ।<br />ದರೀಮುಖಂ ದಧಿಮುಖಮಿಂದ್ರಜಾನುಂ ಚಯೂಥಪಮ್ ॥ ೨೨ ॥</div>
	<div class="verse">ಮಧುರಂ ಶ್ಲಕ್ಷ್ಣಯಾ ವಾಚಾನೇತ್ರಾಭ್ಯಾಮಾಪಿಬನ್ನಿವ ।<br />ಸುಹೃದೋ ಮೇ ಭವಂತಶ್ಚ ಶರೀರಂಭ್ರಾತರಸ್ತಥಾ ॥ ೨೩ ॥</div>
	<div class="verse">ಯುಷ್ಮಾಭಿರುದ್ಧೃತಶ್ಚಾಹಂ ವ್ಯಸನಾತ್​ಕಾನನೌಕಸಃ ।<br />ಧನ್ಯೋ ರಾಜಾ ಚ ಸುಗ್ರೀವೋ ಭವದ್ಭಿಃಸುಹೃದಾಂ ವರೈಃ ॥ ೨೪ ॥</div>
	<div class="verse">ಏವಮುಕ್ತ್ವಾ ದದೌ ತೇಭ್ಯೋ ಭೂಷಣಾನಿಯಥಾರ್ಹತಃ ।<br />ವಜ್ರಾಣಿ ಚ ಮಹಾರ್ಹಾಣಿ ಸಸ್ವಜೇ ಚನರರ್ಷಭಃ ॥ ೨೫ ॥</div>
	<div class="verse">ತೇ ಪಿಬಂತಃ ಸುಗಂಧೀನಿ ಮಧೂನಿಮಧುಪಿಂಗಲಾಃ ।<br />ಮಾಂಸಾನಿ ಚ ಸುಮೃಷ್ಟಾನಿ ಮೂಲಾನಿ ಚಫಲಾನಿ ಚ ॥ ೨೬ ॥</div>
	<div class="verse">ಏವಂ ತೇಷಾಂ ನಿವಸತಾಂ ಮಾಸಃ ಸಾಗ್ರೋಯಯೌ ತದಾ ।<br />ಮುಹೂರ್ತಮಿವ ತೇ ಸರ್ವೇ ರಾಜಭಕ್ತ್ಯಾ ಚ ಮೇನಿರೇ ॥ ೨೭ ॥</div>
	<div class="verse">ರಾಮೋಽಪಿ ರೇಮೇ ತೈಃ ಸಾರ್ಧಂ ವಾನರೈಃ ಕಾಮರೂಪಿಭಿಃ ।<br />ರಾಕ್ಷಸೈಶ್ಚಮಾಹಾವೀರ್ಯೈಋಕ್ಷೈಶ್ಚೈವ ಮಹಾಬಲೈಃ॥ ೨೮ ॥</div>
	<div class="verse">ಏವಂ ತೇಷಾಂ ಯಯೌ ಮಾಸೋದ್ವಿತೀಯಃ ಶೈಶಿರಃ ಸುಖಮ್ ।<br />ವಾನರಾಣಾಂ ಪ್ರಹೃಷ್ಟಾನಾಂ ರಾಕ್ಷಸಾನಾಂ ಚಸರ್ವಶಃ ॥ ೨೯ ॥</div>
	<div class="verse">ಇಕ್ಷ್ವಾಕುನಗರೇ ರಮ್ಯೇ ಪರಾಂಪ್ರೀತಿಮುಪಾಸತಾಮ್ ।<br />ರಾಮಸ್ಯ ಪ್ರೀತಿಕರಣೈಃ ಕಾಲಸ್ತೇಷಾಂಸುಖಂ ಯಯೌ ॥ ೩೦ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ಚತ್ವಾರಿಂಶಃ  ಸರ್ಗಃ - ಹನೂಮತ್ಪ್ರಾರ್ಥನಾ</b> ೩೦ ಶ್ಲೋಕಗಳು</div>
	<div class="verse">ತಥಾ ಸ್ಮ ತೇಷಾಂವಸತಾಮೃಕ್ಷವಾನರರಕ್ಷಸಾಮ್ ।<br />ರಾಘವಸ್ತು ಮಹಾತೇಜಾಃ ಸುಗ್ರೀವಮಿದಮಬ್ರವೀತ್​ ॥</div>
	<div class="verse">ಗಮ್ಯತಾಂ ಸೌಮ್ಯ ಕಿಷ್ಕಿಂಧಾಂ ದುರಾಧರ್ಷಾಂಸುರಾಸುರೈಃ ।<br />ಪಾಲಯಸ್ವ ಸಹಾಮಾತ್ಯೋ ರಾಜ್ಯಂನಿಹತಕಂಟಕಮ್ ॥ ೨ ॥</div>
	<div class="verse">ಅಂಗದಂ ಚ ಮಹಾಬಾಹೋ ಪ್ರೀತ್ಯಾ ಪರಮಯಾ ಯುತಃ ।<br />ಪಶ್ಯ ತ್ವಂ ಹನುಮಂತಂ ಚ ನಲಂ ಚ ಸುಮಹಾಬಲಮ್ ॥ ೩ ॥</div>
	<div class="verse">ಸುಷೇಣಂ ಶ್ವಶುರಂ ವೀರಂ ತಾರಂ ಚಬಲಿನಾಂ ವರಮ್ ।<br />ಕುಮುದಂ ಚೈವ ದುರ್ಧರ್ಷಂ ನೀಲಂಚೈವ ಮಹಾಲಮ್ ॥ ೪ ॥</div>
	<div class="verse">ವೀರಂ ಶತವಲಿಂ ಚೈವ ಮೈಂದಂದ್ವಿವಿದಮೇವ ಚ ।<br />ಗಜಂ ಗವಾಕ್ಷಂ ಗವಯಂ ಶರಭಂ ಚಮಹಾಬಲಮ್ ॥ ೫ ॥</div>
	<div class="verse">ಪಶ್ಯ ಪ್ರೀತಿಸಮಾಯುಕ್ತೋಗಂಧಮಾದನಮೇವ ಚ ।<br />ಋಷಭಂ ಚ ಸುವಿಕ್ರಾಂತಂ ಜಾಂಬವಂತಂಮಹಾಬಲಮ್ ॥ ೬ ॥</div>
	<div class="verse">ಯೇ ಚೇಮೇ ಸುಹಾತ್ಮಾನೋ ಮದರ್ಥೇತ್ಯಕ್ತಜೀವಿತಾಃ ।<br />ಪಶ್ಯ ತ್ವಂ ಪ್ರೀತಿಸಂಯುಕ್ತೋ ಮಾಚೈಷಾಂ ವಿಪ್ರಿಯಂ ಕೃಥಾಃ ॥ ೭ ॥</div>
	<div class="verse">ಏವಮುಕ್ತ್ವಾ ತು ಸುಗ್ರೀವಮಾಶ್ಲಿಷ್ಯ ಚಪುನಃ ಪುನಃ ।<br />ವಿಭೀಷಣಮುವಾಚಾಥ ರಾಮೋಮಧುರಯಾ ಗಿರಾ ॥ ೮ ॥</div>
	<div class="verse">ಲಂಕಾಂ ಪ್ರಶಾಧಿ ಧರ್ಮೇಣ ಧರ್ಮಜ್ಞಸ್ತ್ವಂ ಮತೋ ಮಮ ।<br />ಪುರಸ್ಯ ರಾಕ್ಷಸಾನಾಂ ಚಭ್ರಾತುರ್ವೈಶ್ರವಣಸ್ಯ ಚ ॥</div>
	<div class="verse">ಮಾ ಚ ಬುದ್ಧಿಮಧರ್ಮೇ ತ್ವಂ ಕುರ್ಯಾ ರಾಜನ್​ ಕಥಂಚನ ।<br />ಬುದ್ಧಿಮಂತೋ ಹಿ ರಾಜಾನೋಧ್ರುವಮಶ್ನಂತಿ ಮೇದಿನೀಮ್ ॥ ೧೦ ॥</div>
	<div class="verse">ಅಹಂ ಚ ನಿತ್ಯಶೋ ರಾಜನ್​ಸುಗ್ರೀವಸಹಿತಸ್ತ್ವಯಾ ।<br />ಸ್ಮರ್ತವ್ಯಃ ಪರಯಾ ಪ್ರೀತ್ವಾ ಗಚ್ಛ ತ್ವಂವಿಗತಜ್ವರಃ ॥ ೧೧ ॥</div>
	<div class="verse">ರಾಮಸ್ಯ ಭಾಷಿತಂ ಶ್ರುತ್ವಾಋಕ್ಷವಾನರರಕ್ಷಸಾಃ ।<br />ಸಾಧು ಸಾಧ್ವಿತಿ ಕಾಕುತ್ಸ್ಥಂಪ್ರಶಶಂಸುಃ ಪುನಃ ಪುನಃ ॥</div>
	<div class="verse"><span>೧೨ ತವ ಬುದ್ಧಿರ್ಮಹಾಬಾಹೋವೀರ್ಯಮದ್ಭುತಮೇವ ಚ ।<br />ಮಾಧುರ್ಯಂ ಪರಮಂ ರಾಮಸ್ವಯಂಭೋರಿವ ನಿತ್ಯದಾ ॥ </span>೧೩</div>
	<div class="verse">ತೇಷಾಮೇವಂಬ್ರುವಾಣಾನಾಂ ವಾನರಾಣಾಂ ಚರಕ್ಷಸಾಮ್ ।<br />ಹನೂಮಾನ್​ ಪ್ರಣತೋ ಭೂತ್ವಾ ರಾಘವಂವಾಕ್ಯಮಬ್ರವೀತ್​ ॥ ೧೪ ॥</div>
	<div class="verse">ಸ್ನೇಹೋ ಮೇ ಪರಮೋ ರಾಜಂಸ್ತ್ವಯಿತಿಷ್ಠತು ನಿತ್ಯದಾ ।<br />ಭಕ್ತಿಶ್ಚ ನಿಯತಾ ವೀರ ಭಾವೋ ನಾನ್ಯತ್ರಗಚ್ಛತು ॥ ೧೫ ॥</div>
	<div class="verse">ಯಾವದ್ರಾಮಕಥಾ ವೀರ ಚರಿಷ್ಯತಿಮಹೀತಲೇ ।<br />ತಾವಚ್ಛರೀರೇ ವತ್ಸ್ಯಂತಿ ಪ್ರಾಣಾ ಮಮ ನಸಂಶಯಃ ॥ ೧೬ ॥</div>
	<div class="verse">ಯಚ್ಚೈತಚ್ಚರಿತಂ ದಿವ್ಯಂ ಕಥಾಂ ತೇರಘುನಂದನ ।<br />ತನ್ಮಮಾಪ್ಸರಸೋ ನಾಮಶ್ರಾವಯೇಯುರ್ನರರ್ಷಭ ॥ ೧೭ ॥</div>
	<div class="verse">ತಚ್ಛ್ರುತ್ವಾಹಂ ತತೋ ವೀರ ತವಚರ್ಯಾಮೃತಂ ಪ್ರಭೋ ।<br />ಉತ್ಕಂಠಾಂ ತಾಂ ಹರಿಷ್ಯಾಮಿಮೇಘಲೇಖಾಮಿವಾನಲಃ ॥ ೧೮ ॥</div>
	<div class="verse">ಏವಂ ಬ್ರುವಾಣಂ ರಾಮಸ್ತು ಹನೂಮಂತಂವರಾಸನಾತ್​ ।<br />ಉತ್ಥಾಯ ಸಸ್ವಜೇಸ್ನೇಹಾದ್ವಾಕ್ಯಮೇತದುವಾಚ ಹ ॥೧೯</div>
	<div class="verse"> ಏವಮೇತತ್​ ಕಪಿಶ್ರೇಷ್ಠ ಭವಿತಾ ನಾತ್ರಸಂಶಯಃ ।<br />ಚರಿಷ್ಯತಿ ಕಥಾ ಯಾವದೇಷಾ ಲೋಕೇ ಚಮಾಮಿಕಾ ॥ ೨೦ ॥</div>
	<div class="verse">ತಾವತ್ತೇ ಭವತಾ ಕೀರ್ತಿಃ ಶರೀರೇಽಪ್ಯಸವಸ್ತಥಾ ।<br />ಲೋಕಾ ಹಿ ಯಾವತ್​ ಸ್ಥಾಸ್ಯಂತಿ ತಾವತ್​ಸ್ಥಾಸ್ಯತಿ ಮೇ ಕಥಾ ॥ ೨೧ ॥</div>
	<div class="verse">ಏಕೈಕಸ್ಯೋಪಕಾರಸ್ಯ ಪ್ರಾಣಾನ್​ ದಾಸ್ಯಾಮಿತೇ ಕಪೇ ।<br />ಶೇಷಸ್ಯೇಹೋಪಕಾರಾಣಾಂ ಭವಾಮಋಣಿನೋ ವಯಮ್ ॥ ೨೨ ॥</div>
	<div class="verse">ಮದಂಗೇ ಜೀರ್ಣತಾಂ ಯಾತು ಯತ್ತ್ವಯೋಪಕೃತಂ ಕಪೇ ।<br />ನರಃ ಪ್ರತ್ಯುಪಕಾರಾಣಾಮಾಪತ್ಸ್ವಾಯಾತಿಪಾತ್ರತಾಮ್ ॥ ೨೩ ॥</div>
	<div class="verse">ತತೋಽಸ್ಯ ಹಾರಂ ಚಂದ್ರಾಭಂ ಮುಚ್ಯ ಕಂಠಾತ್​ ಸ ರಾಘವಃ ।<br />ವೈದೂರ್ಯತರಲಂ ಕಂಠೇ ಬಬಂಧ ಚಹನೂಮತಃ ॥ ೨೪ ॥</div>
	<div class="verse">ತೇನೋರಸಿ ನಿಬದ್ಧೇನ ಹಾರೇಣ ಮಹತಾ ಕಪಿಃ।<br />ರರಾಜಹೇಮಶೈಲೇಂದ್ರಶ್ಚಂದ್ರೇಣಾಕ್ರಾಂತವ ುಸ್ತಕಃ ॥ ೨೫ ॥</div>
	<div class="verse">ಶ್ರುತ್ವಾ ತು ರಾಘವಸ್ಯೈತದುತ್ಥಾಯೋತ್ಥಾಯವಾನರಾಃ ।<br />ಪ್ರಣಮ್ಯ ಶಿರಸಾ ಪಾದೌ ನಿರ್ಜಗುಪ್ತೇಮಹಾಬಲಾಃ ॥ ೨೬ ॥</div>
	<div class="verse">ಸುಗ್ರೀವಃ ಸ ಚ ರಾಮೇಣನಿರಂತರಮುರೋಗತಃ ।<br />ವಿಭೀಷಣಶ್ಚ ಧರ್ಮಾತ್ಮಾ ಸರ್ವೇ ತೇಬಾಷ್ಪವಿಕ್ಲವಾಃ ॥ ೨೭ ॥</div>
	<div class="verse">ಸರ್ವೇ ಚ ತೇ ಬಾಷ್ಪ ಕಲಾಃ ಸಾಶ್ರುನೇತ್ರಾವಿಚೇತಸಃ ।<br />ಸಂಮೂಢಾ ಇವ ದುಃಖೇನ ತ್ಯಜಂತೋರಾಘವಂ ತದಾ ॥ ೨೮ ॥</div>
	<div class="verse">ಕೃತಪ್ರಸಾದಾಸ್ತೇನೈವಂ ರಾಘವೇಣಮಹಾತ್ಮನಾ ।<br />ಜಗ್ಮುಃ ಸ್ವಂ ಸ್ವಂ ಗೃಹಂ ಸರ್ವೇ ದೇಹೀದೇಹಮಿವ ತ್ಯಜನ್​ ॥ ೨೯ ॥</div>
	<div class="verse">ತತಸ್ತು ತೇ ರಾಕ್ಷಸಋಕ್ಷವಾನರಾಃ ಪ್ರಣಮ್ಯ ರಾಮಂರಘುವಂಶವರ್ಧನಮ್ ।<br />ವಿಯೋಗಜಾಶ್ರುಪ್ರತಿಪೂರ್ಣಲೋಚನಾಃ ಪ್ರತಿಪ್ರಯಾತಾಸ್ತು ಯಥಾನಿವಾಸಿನಃ ॥ ೩೦ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ಏಕಚತ್ವಾರಿಂಶಃ  ಸರ್ಗಃ - ಪುಷ್ಪಕಪುನರಭ್ಯನುಜ್ಞಾ</b> ೨೨ ಶ್ಲೋಕಗಳು</div>
	<div class="verse">ವಿಸೃಜ್ಯ ಚಮಾಹಾಬಾಹುರ್ಋಕ್ಷವಾನರರಾಕ್ಷಸಾನ್​ ।<br />ಭ್ರಾತೄಭಿಃ ಸಹಿತೋ ರಾಮಃ ಪ್ರಮುಮೋದ ಸುಖಂ ಸುಖೀ ॥</div>
	<div class="verse">ಅಥಾಪರಾಹ್ಣಸಮಯೇ ಭ್ರಾತೃಭಿಃ ಸಹರಾಘವಃ ।<br />ಶುಶ್ರಾವ ಮಧುರಾಂ ವಾಣೀಮಂತರಿಕ್ಷಾತ್​ಪ್ರಭಾಷಿತಾಮ್ ॥ ೨ ॥</div>
	<div class="verse">ಸೌಮ್ಯ ರಾಮ ನಿರೀಕ್ಷಸ್ವ ಸೌಮ್ಯೇನವದನೇನ ಮಾಮ್ ।<br />ಕುಬೇರಭವನಾತ್​ ಪ್ರಾಪ್ತಂ ವಿದ್ಧಿ ಮಾಂಪುಷ್ಪಕಂ ಪ್ರಭೋ ॥ ೩ ॥</div>
	<div class="verse">ತವ ಶಾಸನಮಾಜ್ಞಯ ಗತೋಽಸ್ಮಿ ಧನದಂ ಪ್ರತಿ ।<br />ಉಪಸ್ಥಾತುಂ ನರಶ್ರೇಷ್ಠ ರಾವಣಂರಾಕ್ಷಸೇಶ್ವರಮ್ ॥ ೪ ॥</div>
	<div class="verse">ಮಮಾಪಿ ಪರಮಾ ಪ್ರೀತಿರ್ಹತೇ ತಸ್ಮಿನ್​ದುರಾತ್ಮಾನಿ ।<br />ರಾವಣೇ ಸಗಣೇ ಚೈವ ಸಪುತ್ರೇಸಹಬಾಂದವೇ ॥ ೫ ॥</div>
	<div class="verse">ಸ ತ್ವಂ ರಾಮೇಣ ಲಂಕಾಯಾಂ ನಿರ್ಜಿತಃ ಪರಮಾತ್ಮನಾ ।<br />ವರ ಸೌಮ್ಯ ತಮೇವತ್ವಮಹಮಾಜ್ಞಾಪಯಾಮಿ ತೇ ॥ ೬ ॥</div>
	<div class="verse">ಪರಮೋ ಹ್ಯೇಷ ಮೇ ಕಾಮೋ ಯತ್ತಂರಾಘವನಂದನಮ್ ।<br />ವಹೇರ್ಲೋಕಸ್ಯ ಸಂಯಾನಂ ಗಚ್ಛಸ್ವವಿಗತಜ್ವರಃ ॥ ೭ ॥</div>
	<div class="verse">ಸೋಽಹಂ ಶಾಸನಮಾಜ್ಞಾಯ ಧನದಸ್ಯಮಹಾತ್ಮನಃ ।<br />ತ್ವತ್ಸಕಾಶಮನುಪ್ರಾಪ್ತೋ ನಿರ್ವಿಶಂಕಃ ಪ್ರತೀಚ್ಛ ಮಾಮ್ ॥ ೮ ॥</div>
	<div class="verse">ಅಧೃಷ್ಯಃ ಸರ್ವಭೂತಾನಾಂ ಸರ್ವೇಷಾಂಧನದಾಜ್ಞಯಾ ।<br />ಚರಾಮ್ಯಹಂ ಪ್ರಭಾವೇಣ ತವಾಜ್ಞಾಂಪರಿಪಾಲಯನ್​ ॥ ೯ ॥</div>
	<div class="verse">ಏವಮುಕ್ತಸ್ತದಾ ರಾಮಃ ಪುಷ್ಪಕೇಣಮಹಾಬಲಃ ।<br />ಉವಾಚ ಪುಷ್ಪಕಂ ದೃಷ್ಟ್ವಾ ವಿಮಾನಂಪುನರಾಗತಮ್ ॥ ೧೦ ॥</div>
	<div class="verse">ಯದ್ಯೇವಂ ಸ್ವಾಗತಂ ತೇಽಸ್ತು ವಿಮಾನವರ ಪುಷ್ಪಕ ।<br />ಅನುಕೂಲ್ಯಾದ್ಧನೇಶಸ್ಯ ವೃತ್ತದೋಷೋ ನ ನೋ ಭವೇತ್​ ॥ ೧೧ ॥</div>
	<div class="verse">ಲಾಜೈಶ್ಚೈವ ತಥಾ ಪುಷ್ಪೈರ್ಧೂಪೈಶ್ಚೈವ ಸುಗಂಧಿಭಿಃ ।<br />ಪೂಜಯಿತ್ವಾ ಮಹಾಬಾಹೂ ರಾಘವಃ ಪುಷ್ಪಕಂ ತದಾ ॥ ೧೨ ॥</div>
	<div class="verse">ಗಮ್ಯತಾಮಿತಿ ಚೋವಾಚ ಆಗಚ್ಛ ತ್ವಂ ಸ್ಮರೇ ಯದಾ ।<br />ಸಿದ್ಧಾನಾಂ ಚ ಗತೌ ಸೌಮ್ಯ ಮಾ ವಿಷಾದೇನಯೋಜಯ ॥ ೧೩ ॥</div>
	<div class="verse">ಪ್ರತಿಘಾತಶ್ಚ ತೇ ಮಾ ಭೂದ್ಯಥೇಷ್ಟಂಗಚ್ಛತೋ ದಿಶಃ ।<br />ಏವಮಸ್ತ್ವಿತಿ ರಾಮೇಣ ಪೂಜಯಿತ್ವಾವಿಸರ್ಜಿತಮ್ ॥ ೧೪ ॥</div>
	<div class="verse">ಅಭಿಪ್ರೇತಾಂ ದಿಶಂ ತಸ್ಮಾತ್​ ಪ್ರಾಯಾತ್ತತ್​ಪುಷ್ಪಕಂ ತದಾ ।<br />ಏವಮಂತರ್ಹಿತೇ ತಸ್ಮಿನ್​ ಪುಷ್ಪಕೇಸುಕೃತಾತ್ಮನಿ ॥ ೧೫ ॥</div>
	<div class="verse">ಭರತಃ ಪ್ರಾಂಜಲಿರ್ವಾಕ್ಯಮುವಾಚರಘುನಂದನಮ್ ।<br />ವಿಭುಧಾತ್ಮನಿ ದೃಶ್ಯಂತೇ ತ್ವಯಿ ವೀರಪ್ರಶಾಸತಿ ॥ ೧೬ ॥</div>
	<div class="verse">ಅಮಾನುಷಾಂ ಸತ್ತ್ವಾನಾಂ ವ್ಯಾಹೃತಾನಿಮುಹುರ್ಮುಹುಃ ।<br />ಅನಾಮಯಶ್ಚ ಸತ್ತ್ವಾನಾಂ ಸಾಗ್ರೋಮಾಸೋ ಗತೋ ಹ್ಯಯಮ್ ॥ ೧೭ ॥</div>
	<div class="verse">ಜೀರ್ಣಾನಾಮಪಿ ಸತ್ತ್ವಾನಾಂಮೃತ್ಯುರ್ನಾಯಾತಿ ರಾಘವ ।<br />ಆರೋಗಪ್ರಸವಾ ನಾರ್ಯೋವಪುಷ್ಮಂತೋ ಹಿ ಮಾನವಾಃ ॥ ೧೮ ॥</div>
	<div class="verse">ಹರ್ಷಶ್ಚಾಭ್ಯಧಿಕೋ ರಾಜನ್​ ಜನಸ್ಯ ಪುರವಾಸಿನಃ ।<br />ಕಾಲೇ ವರ್ಷತಿ ಪರ್ಜನ್ಯಃ ಪಾತಯನ್ನಮೃತಂ ಪಯಃ ॥ ೧೯ ॥</div>
	<div class="verse">ವಾತಾಶ್ಚಾಪಿ ಪ್ರವಾಂತ್ಯೇತೇಸ್ಪರ್ಶಯುಕ್ತಾಃ ಸುಖಾಃ ಶಿವಾಃ ।<br />ಈದೃಶೋ ನಶ್ಚಿರಂ ರಾಜಾ ಭವೇದಿತಿನರೇಶ್ವರ ॥ ೨೦ ॥</div>
	<div class="verse">ಕಥಯಂತಿ ಪುರೇ ರಾಜನ್​ಪೌರಜಾನಪದಾಸ್ತಥಾ ।<br />ಏತಾ ವಾಚಃ ಸುಮಧುರಾ ಭರತೇನಸಮೀರಿತಾಃ ॥ ೨೧ ಶ್ರುತ್ವಾ ರಾಮೋ ಮುದಾ ಯುಕ್ತೋಬಭೂವ ನೃಪಸತ್ತಮಃ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ದ್ವಿಚತ್ವಾರಿಂಶಃ  ಸರ್ಗಃ - ರಾಮಸೀತಾವಿಹಾರಃ</b> ೩೬ ಶ್ಲೋಕಗಳು</div>
	<div class="verse">ಸ ವಿಸೃಜ್ಯ ತತೋ ರಾಮಃ ಪುಷ್ಪಕಂಹೇಮಭೂಷಿತಮ್ ।<br />ಪ್ರವಿವೇಶ ಮಹಾಬಾಹುರಶೋಕವನಿಕಾಂತದಾ ॥ ೧ ॥</div>
	<div class="verse">ಚಂದನಾಗರುಚೂತೈಶ್ಚತುಂಗಕಾಲೇಯಕೈರಪಿ ।<br />ದೇವದಾರುವನೈಶ್ಚಾಪಿಸಮಂತಾದುಪಶೋಭಿತಮ್ ॥ ೨ ॥</div>
	<div class="verse">ಚಂಪಕಾಶೋಕಪುನ್ನಾಗಮಧೂಕಪನ ಸಾಸನೈಃ ।<br />ಶೋಭಿತಾಂ ಪಾರಿಜಾತೈಶ್ಚವಿಧೂಮಜ್ವಲನಪ್ರಭೈಃ ॥</div>
	<div class="verse">ಲೋಧ್ರನೀಪಾರ್ಜುನೈರ್ನಾಗೈಃ ಸಪ್ತಪರ್ಣಾತಿಮುಕ್ತಕೈಃ ।<br />ಮಂದಾರಕದಲೀಗುಲ್ಮಲತಾಜಾಲಸಮಾವೃತಾಮ್ ॥ ೪ ॥</div>
	<div class="verse">ಪ್ರಿಯಂಗುಭಿಃ ಕದಂಬೈಶ್ಚ ತಥಾ ಚಬಕುಲೈರಪಿ ।<br />ಜಂಬೂಭಿರ್ದಾಡಿಮೈಶ್ಚೈವ ಕೋವಿದಾರೈಶ್ಚಶೋಭಿತಾಮ್ ॥ ೫ ॥</div>
	<div class="verse">ಸರ್ವದಾ ಕುಸುಮೈ ರಮ್ಯೈಃ ಫಲವದ್ಭಿರ್ಮನೋರಮೈಃ ।<br /> ದಿವ್ಯಗಂಧರಸೋಪೇತೈಸ್ತರುಣಾಂಕುರಪಲ್ಲವೈಃ ॥ ೬ ॥</div>
	<div class="verse">ತಥೈವ ತರುಭಿರ್ದಿವ್ಯೈಃ ಶಿಲ್ಪಿಭಿಃ ಪರಿಕಲ್ಪಿತೈಃ ।<br />ಚಾರುಪಲ್ಲವಪುಷ್ಪಾಢ್ಯೈರ್ಮತ್ತಭ್ರಮರಸಂಕುಲೈಃ ॥ ೭ ॥</div>
	<div class="verse">ಕೋಕಿಲೈರ್ಭೃಂಗರಾಜೈಶ್ಚನಾನಾವರ್ಣೈಶ್ಚ ಪಕ್ಷಿಭಿಃ ।<br />ಶೋಭಿತಾಂ ಶತಶಶ್ಚಿತ್ರಾಂ ಚೂತವೃಕ್ಷಾವಸಂತಕೈಃ ॥</div>
	<div class="verse">ಶಾತಕುಂಭನಿಭಾಃ ಕೇಚಿತ್​ ಕೇಚಿದಗ್ನಿಶಿಖೋಪಮಾಃ ।<br />ನೀಲಾಂಜನನಿಭಾಶ್ಚಾನ್ಯೇ ಭಾಂತಿ ತತ್ರತ್ಯಪಾದಪಾಃ ॥ ೯ ॥</div>
	<div class="verse">ಸುರಭೀಣಿ ಚ ಪುಷ್ಪಾಣಿ ಮಾಲ್ಯಾನಿ ವಿವಿಧಾನಿಚ ।<br />ದೀರ್ಘಿಕಾ ವಿವಿಧಾಕಾರಾಃ ಪೂರ್ಣಾಃ ಪರಮವಾರಿಣಾ॥ ೧೦ ॥</div>
	<div class="verse">ಮಾಣಿಕ್ಯವೃತಸೋಪಾನಾಃಸ್ಫಟಿಕಾಂತರಕುಟ್ಟಿಮಾಃ ।<br />ಫುಲ್ಲಪದ್ಮೋತ್ಪಲವನಾಶ್ಚಕ್ರವಾಕೋ ಪಶೋಭಿತಾಃ ॥ ೧೧ ॥</div>
	<div class="verse">ದಾತ್ಯೂಹಶುಕಸಂಘುಷ್ಟಾ ಹಂಸಸಾರಸನಾದಿತಾಃ ।<br />ತರುಭಿಃ ಪುಷ್ಪವದ್ಭಿಶ್ಚತೀರಜೈರುಪಶೋಭಿತಾಃ ॥ ೧೨ ॥</div>
	<div class="verse">ಪ್ರಾಕಾರೈರ್ವಿವಿಧಾಕಾರೈಃ ಶೋಭಿತಾಶ್ಚಶಿಲಾತಲೈಃ ।<br /> ತತ್ರೈವ ಚ ವನೋದ್ದೇಶೇ ವೈಡೂರ್ಯಮಣಿಸಂನಿಭೈಃ ॥೧೩</div>
	<div class="verse">ಶಾದ್ವಲೈಃ ಪರಮೋಪೇತಾಂಪುಷ್ಪಿತದ್ರುಮಕಾನನಾಮ್ ।<br />ತತ್ರ ಸಂಘರ್ಷಜಾತಾನಾಂ ವೃಕ್ಷಾಣಾಂಪುಷ್ಪಶಾಲಿನಾಮ್ ॥ ೧೪ ॥</div>
	<div class="verse">ಪ್ರಸ್ತರಾಃ ಪುಷ್ಪಶಬಲಾನಭಸ್ತಾರಾಗಣೈರಿವ ।<br />ನಂದನಂ ಹಿ ಯಥೇಂದ್ರಸ್ಯ ಬ್ರಾಹ್ಮಂಚೈತ್ರರಥಂ ಯಥಾ ॥ ೧೫ ॥</div>
	<div class="verse">ತಥಾಭೂತಂ ಹಿ ರಾಮಸ್ಯ ಕಾನನಂಸಂನಿವೇಶನಮ್ ।<br />ಬಹ್ವಾಸನಗೃಹೋಪೇತಾಂಲತಾಗೃಹಸಮಾವೃತಾಮ್ ॥ ೧೬ ॥</div>
	<div class="verse">ಅಶೋಕವನಿಕಾಂ ಸ್ಫೀತಾಂ ಪ್ರವಿಶ್ಯ ರಘುನಂದನಃ ।<br />ಆಸನೇ ಚ ಶುಭಾಕಾರೇಪುಷ್ಪಪ್ರಕರಭೂಷಿತೇ ॥ ೧೭ ॥</div>
	<div class="verse">ಕುಥಾಸ್ತರಣಸಂವೀತೇ ರಾಮಃ ಸಂನಿಷಸಾದಹ ।<br />ಸೀತಾಮಾದಾಯ ಹಸ್ತೇನ ಮಧುಮೈರೇಯಕಂ ಶುಚಿ ॥ ೧೮ ॥</div>
	<div class="verse">ಪಾಯಯಾಮಾಸ ಕಾಕುತ್ಸ್ಥಃ ಶಚೀಮಿವಪುರಂದರಃ ।<br />ಮಾಂಸಾನಿ ಚ ಸುಮೃಷ್ಟಾನಿ ಫಲಾನಿ ವಿವಿಧಾನಿ ಚ॥ ೧೯ ॥</div>
	<div class="verse"><span>ರಾಮಸ್ಯಾಭ್ಯವಹಾರಾರ್ಥಂಕಿಂಕರಾಸ್ತೂರ್ಣಮಾಹರನ್​ ।<br /> ಉಪಾನೃತ್ಯಂಶ್ಚ ರಾಜಾನಾಂನೃತ್ಯಗೀತವಿಶಾರದಾಃ ॥ </span>೨೦</div>
	<div class="verse">ಬಾಲಾಶ್ಚ ರೂಪವತ್ಯಶ್ಚ ಸ್ತ್ರಿಯಃ ಪಾನವಶಾನುಗಾಃ ।<br />ಉಪಾನೃತ್ಯಂತ ಕಾಕುತ್ಸ್ಥಂ ನೃತ್ಯಗೀತವಿಶಾರದಾಃ ॥ ೨೧ ॥</div>
	<div class="verse">ಮನೋಽಭಿರಾಮಾ ರಾಮಾಸ್ತಾ ರಾಮೋರಮಯತಾಂ ವರಃ ।<br />ರಮಯಾಮಾಸ ಧರ್ಮಾತ್ಮಾ ನಿತ್ಯಂಪರಮಭೂಷಿತಃ ॥ ೨೨ ॥</div>
	<div class="verse">ಸ ತಯಾ ಸೀತಯಾ ಸಾರ್ಧಮಾಸೀನೋವಿರರಾಜ ಹ ।<br />ಅರುಂಧತ್ಯಾ ಸಹಾಸೀನೋ ವಸಿಷ್ಠ ಇವತೇಜಸಾ ॥ ೨೩ ॥</div>
	<div class="verse">ಏವಂ ರಾಮೋ ಮುದಾ ಯುಕ್ತಃ ಸೀತಾಂಸುರಸುತೋಪಮಾಂ ।<br />ರಮಯಾಮಾಸ ವೈದೇಹೀಮಹನ್ಯಹನಿದೇವವತ್​ ॥ ೨೪ ॥</div>
	<div class="verse">ತಥಾ ತಯೋರ್ವಿಹರತೋಃ ಸೀತಾರಾಘವಯೋಶ್ಚಿರಮ್ ।<br />ಅತ್ಯಕ್ರಾಮಚ್ಛುಭಃ ಕಾಂತಃ ಶಿಶಿರೋಭೋಗದಃ ಸದಾ ॥ ೨೫ ॥</div>
	<div class="verse">ಪ್ರಾಪ್ತಯೋರ್ವಿವಿಧಾನ್​ ಭೋಗಾನತೀತಃ ಶಿಶಿರಾಗಮಃ ।<br />ಪೂರ್ವಾಹ್ಣೇ ಧರ್ಮಕಾರ್ಯಾಣಿ ಕೃತ್ವಾಧರ್ಮೇಣ ಧರ್ಮವಿತ್​ ॥ ೨೬ ॥</div>
	<div class="verse"><span>ಶೇಷಂದಿವಸಭಾಗಾರ್ಧಮಂತಃಪುರಗತೋಽಭ ವತ್​ ।<br /> </span>ಸೀತಾಪಿ ದೇವಕಾರ್ಯಾಣಿ ಕೃತ್ವಾ ಪೌರ್ವಾಹ್ಣಿಕಾನಿವೈ ॥ ೨೭ ॥</div>
	<div class="verse">ಶ್ವಶ್ರೂಣಾಮಕರೋತ್​ ಪೂಜಾಂಸರ್ವಾಸಾಮವಿಶೇಷತಃ ।<br />ಅಭ್ಯಗಚ್ಛತ್ತತೋ ರಾಮಂವಿಚಿತ್ರಾಭರಣಾಂಬರಾ ॥ ೨೮ ॥</div>
	<div class="verse">ತ್ರಿವಿಷ್ಟಪೇ ಸಹಸ್ರಾಕ್ಷಮುಪವಿಷ್ಟಮಯಥಾ ಶಚೀ ।<br />ದೃಷ್ಟ್ವಾ ತು ರಾಘವಃ ಪತ್ನೀಂಕಲ್ಯಾಣೇನ ಸಮನ್ವಿತಾಮ್ ॥ ೨೯ ॥</div>
	<div class="verse">ಪ್ರಹರ್ಷಮತುಲಂ ಲೇಭೇ ಸಾಧು ಸಾಧ್ವಿತಿ ಚಾಬ್ರವೀತ್​ ।<br />ಅಬ್ರವೀಚ್ಚ ವರಾರೋಹಾಂ ಸೀತಾಂಸುರಸುತೋಪಮಾಮ್ ॥ ೩೦ ॥</div>
	<div class="verse">ಅಪತ್ಯಲಾಭೋ ವೈದೇಹಿ ತ್ವಯಿ ಮೇ ಸಮುಪಸ್ಥಿತಃ ।<br />ಕಿಮಿಚ್ಛಸಿ ವರಾರೋಹೇ ಕಾಮಃ ಕಿಂಕ್ರಿಯತಾಂ ತವ ॥ ೩೧ ॥</div>
	<div class="verse">ಸ್ಮಿತಂ ಕೃತ್ವಾ ತು ವೈದೇಹೀ ರಾಮಂವಾಕ್ಯಮಥಾಬ್ರವೀತ್​ ।<br />ತಪೋವನಾನಿ ಪುಣ್ಯಾನಿ ದ್ರಷ್ಟುಮಿಚ್ಛಾಮಿರಾಘವ ॥ ೩೨ ॥</div>
	<div class="verse">ಗಂಗಾತೀರೋಪವಿಷ್ಟಾನಾಮೃಷೀಣಾಮಗ್ರತೇಜಸಾಮ್ ।<br />ಫಲಮೂಲಾಶಿನಾಂ ದೇವ ಪಾದಮೂಲೇಷುವರ್ತಿತುಮ್ ॥ ೩೩ ॥</div>
	<div class="verse">ಏಷ ಮೇ ಪರಮಃ ಕಾಮೋಯನ್ಮೂಲಫಲಭೋಜಿನಾಮ್ ।<br />ಅಪ್ಯೇಕರಾತ್ರಂ ಕಾಕುತ್ಸ್ಥ ನಿವಸೇಯಂತಪೋವನೇ ॥ ೩೪ ॥</div>
	<div class="verse">ತಥೇತಿ ಚ ಪ್ರತಿಜ್ಞಾತಂ ರಾಮೇಣಾಕ್ಲಿಷ್ಟಕರ್ಮಣಾ ।<br />ವಿಸ್ರಬ್ಧಾ ಭವ ವೈದೇಹಿ ಶ್ವೋಗಮಿಷ್ಯಸ್ಯಸಂಶಯಮ್ ॥</div>
	<div class="verse">ಏವಮುಕ್ತ್ವಾತು ಕಾಕುತ್ಸ್ಥೋ ಮೈಥಿಲೀಂ ಜನಕಾತ್ಮಜಾಮ್ ।<br />ಮಧ್ಯಕಕ್ಷ್ಯಾಂತರಂ ರಾಮೋ ನಿರ್ಜಗಾಮಸುಹೃದ್ವೃತಃ ॥ ೩೬ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ತ್ರಿಚತ್ವಾರಿಂಶಃ  ಸರ್ಗಃ - ಭದ್ರವಾಕ್ಯಶ್ರವಣಮ್ </b> ೨೩ ಶ್ಲೋಕಗಳು</div>
	<div class="verse">ತತ್ರೋಪವಿಷ್ಟಂ ರಾಜಾನಮುಪಾಸಂತೇವಿಚಕ್ಷಣಾಃ ।<br />ಕಥಾನಾಂ ಬಹುರೂಪಾಣಾಂ ಹಾಸ್ಯಕಾರಾಃ ಸಮಂತತಃ ॥ ೧ ॥</div>
	<div class="verse">ವಿಜಯೋ ಮಧುಮತ್ತಶ್ಚ ಕಾಶ್ಯಪಃ ಪಿಂಗಲಃ ಕುಟಃ ।<br />ಸುರಾಜಃ ಕಾಲಿಯೋ ಭದ್ರೋದಂತವಕ್ತ್ರಃ ಸುಮಾಗಧಃ ॥</div>
	<div class="verse">ಏತೇ ಕಥಾ ಬಹುವಿಧಾಃ ಪರಿಹಾಸಸಮನ್ವಿತಾಃ ।<br />ಕಥಯಂತಿ ಸ್ಮ ಸಂಹೃಷ್ಟಾ ರಾಘವಸ್ಯ ಮಹಾತ್ಮನಃ ॥ ೩ ॥</div>
	<div class="verse">ತತಃ ಕಥಾಯಾಂ ಕಸ್ಯಾಂಚಿದ್ರಾಘವಃ ಸಮಭಾಷತ ।<br /> ಕಾಃ ಕಥಾ ನಗರೇ ಭದ್ರ ವರ್ತಂತೇವಿಷಯೇಷು ಚ ॥ ೪ ॥</div>
	<div class="verse">ಮಾಮಾಶ್ರಿತಾನಿ ಕಾನ್ಯಾಹುಃ ಪೌರಜಾನಪದಾಜನಾಃ ।<br />ಕಿಂ ಚ ಸೀತಾಂ ಸಮಾಶ್ರಿತ್ಯ ಭರತಂ ಕಿಂ ಚಲಕ್ಷ್ಮಣಮ್ ॥ ೫ ॥</div>
	<div class="verse">ಕಿಂ ನು ಶತ್ರುಘ್ನಮುದ್ದಿಶ್ಯ ಕೈಕೇಯೀಂ ಕಿಂ ನು ಮಾತರಮ್ ।<br />ವಕ್ತವ್ಯತಾಂ ಚ ರಾಜಾನೋ ನವೇ ರಾಜ್ಯೋವ್ರಜಂತಿ ಹಿ ॥ ೬ ॥</div>
	<div class="verse">ಏವಮುಕ್ತೇ ತು ರಾಮೇಣ ಭದ್ರಃ ಪ್ರಾಂಜಲಿರಬ್ರವೀತ್​ ।<br />ಸ್ಥಿತಃ ಕಥಾಃ ಶುಭಾ ರಾಜನ್​ ವರ್ತಂತೇಪುರವಾಸಿನಾಮ್ ॥ ೭ ॥</div>
	<div class="verse">ಅಮುಃ ತು ವಿಜಯಂ ಸೌಮ್ಯ ದಶಗ್ರೀವವಧಾರ್ಜಿತಮ್ ।<br />ಭೂಯಿಷ್ಠಂ ಸ್ವಪುರೇ ಪೌರೈಃ ಕಥ್ಯಂತೇಪುರುಷರ್ಷಭ ॥ ೮ ॥</div>
	<div class="verse">ಏವಮುಕ್ತಸ್ತು ಭದ್ರೇಣ ರಾಘವೋವಾಕ್ಯಮಬ್ರವೀತ್​ ।<br />ಕಥಯಸ್ವ ಯಥಾತತ್ತ್ವಂ ಸರ್ವಂನಿರವಶೇಷತಃ ॥ ೯ ॥</div>
	<div class="verse">ಶುಭಾಶುಭಾನಿ ವಾಕ್ಯಾನಿ ಯಾನ್ಯಾಹುಃ ಪುರವಾಸಿನಃ ।<br />ಶ್ರತ್ವೇದಾನೀಂ ಶುಭಂ ಕುರ್ಯಾಂ ನ ಕುರ್ಯಾಮಶುಭಾನಿ ಚ ॥ ೧೦ ॥</div>
	<div class="verse">ಕಥಯಸ್ವ ಚ ವಿಸ್ರಬ್ಧೋ ನಿರ್ಜಯಂವಿಗತಜ್ವರಃ ।<br />ಕಥಯಂತಿ ಯಥಾ ಪೌರಾಃ ಪಾಪಾಜನಪದೇಷು ಚ ॥ ೧೧ ॥</div>
	<div class="verse">ರಾಘವೇಣೈವಮುಕ್ತಸ್ತು ಭದ್ರಃ ಸುರುಚಿರಂ ವಚಃ ।<br />ಪ್ರತ್ಯುವಾಚ ಮಹಾಬಾಹುಂ ಪ್ರಾಂಜಲಿಃ ಸುಸಮಾಹಿತಃ ॥ ೧೨ ॥</div>
	<div class="verse">ಶೃಣು ರಾಜನ್​ ಯಥಾ ಪೌರಾಃ ಕಥಯಂತಿಶುಭಾಶುಭಾಮ್ ।<br />ಚತ್ವರಾಪಣರಥ್ಯಾಸುವನೇಷೂಪವನೇಷು ಚ ॥ ೧೩ ॥</div>
	<div class="verse">ದುಷ್ಕರಂ ಕೃತವಾನ್​ ರಾಮಃ ಸಮುದ್ರೇಸೇತುಬಂಧನಮ್ ।<br />ಅಶ್ರುತಂ ಪೂರ್ವಕೈಃ ಕೈಶ್ಚಿದ್ದೇವೈರಪಿಸದಾನವೈಃ ॥ ೧೪ ॥</div>
	<div class="verse">ರಾವಣಶ್ಚ ದುರಾಧರ್ಷೋ ಹತಃ ಸಬಲವಾಹನಃ ।<br />ವಾನರಾಶ್ಚ ವಶಂ ನೀತಾ ಋಕ್ಷಾಶ್ಚ ಸಹರಾಕ್ಷಸೈಃ ॥ ೧೫ ॥</div>
	<div class="verse">ಹತ್ವಾ ಚ ರಾವಣಂ ಸಂಖ್ಯೇ ಸೀತಾಮಾಹೃತ್ಯ ರಾಘವಃ ।<br />ಅಮರ್ಷಂ ಪೃಷ್ಠತಃ ಕೃತ್ವಾ ಸ್ವವೇಶ್ಮ ಪುನರಾನಯತ್​ ॥ ೧೬ ॥</div>
	<div class="verse">ಕೀದೃಶಂ ಹೃದಯೇ ತಸ್ಯ ಸೀತಾಸಂಭೋಗಜಂ ಸುಖಮ್ ।<br />ಅಂಕಮಾರೋಪ್ಯ ತು ಪುರಾ ರಾವಣೇನಬಲಾದ್ಧೃತಾಮ್ ॥ ೧೭ ॥</div>
	<div class="verse">ಲಂಕಾಮಪಿ ಪುರಾ ನೀತಾಮಶೋಕವನಿಕಾಂಗತಾಮ್ ।<br />ರಕ್ಷಸಾಂ ವಶಮಾಪನ್ನಾಂ ಕಥಂ ರಾಮೋನ ಕುತ್ಸತೇ ॥ ೧೮ ॥</div>
	<div class="verse">ಅಸ್ಮಾಕಮಪಿ ದಾರೇಷು ಸಹನೀಯಂಭವಿಷ್ಯತಿ ।<br />ಯಥಾ ಹಿ ಕುರುತೇ ರಾಜಾ ಪ್ರಜಾತಮನುವರ್ತತೇ ॥ ೧೯ ॥</div>
	<div class="verse">ಏವಂ ಬಹುವಿಧಾ ವಾಚೋ ವದಂತಿಪುರವಾಸಿನಃ ।<br />ನಗರೇಷು ಚ ಸರ್ವೇಷು ರಾಜನ್​ಜನಪದೇಷು ಚ ॥ ೨೦ ॥</div>
	<div class="verse">ತಸ್ಯೈವಂ ಭಾಷಿತಂ ಶ್ರುತ್ವಾ ರಾಘವಃ ಪರಮಾರ್ತವತ್​ ।<br />ಉವಾಚ ಸುಹೃದಃ ಸರ್ವಾನ್​ಕಥಮೇತದ್ಬ್ರವೀಥ ಮಾಮ್ ॥ ೨೧ ॥</div>
	<div class="verse">ಸರ್ವೇ ತು ಶಿರಸಾ ಭೂಮಾವಭಿವಾದ್ಯ ಪ್ರಣಮ್ಯ ಚ ।<br />ಪ್ರತ್ಯೂಚೂ ರಾಘವಂದೀನಮೇವಮೇತನ್ನ ಸಂಶಯಃ ॥ ೨೨ ॥</div>
	<div class="verse">ಶ್ರುತ್ವಾ ತು ವಾಕ್ಯಂ ತಸ್ಯ ಕಾಕುತ್ಸ್ಥಃ ಸರ್ವೇಷಾಂ ಸಮುದೀರಿತಮ್ ।<br />ವಿಸರ್ಜಯಾಮಾಸ ತದಾ ವಯಸ್ಥಾನ್​ಶತ್ರುಸೂದನಃ ॥ ೨೩ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ಚತುಶ್ಚತ್ವಾರಿಂಶಃ  ಸರ್ಗಃ - ಲಕ್ಷ್ಮಣಾದ್ಯಾನಯನಮ್ </b> ೨೦ ಶ್ಲೋಕಗಳು</div>
	<div class="verse">ವಿಸೃಜ್ಯ ತು ಸುಹೃದ್ವರ್ಗಂ ಬುದ್ಧ್ಯಾ ನಿಶ್ಚಿತ್ಯರಾಘವಃ ।<br /> ಸಮೀಪೇ ದ್ವಾಃಸ್ಥಮಾಸೀನಮಿದಂವಚನಮಬ್ರವೀತ್​ ॥ ೧ ॥</div>
	<div class="verse">ಶೀಘ್ರಮಾನಯ ಸೌಮಿತ್ರಿಂ ಲಕ್ಷ್ಮಣಂಶುಭಲಕ್ಷಣಮ್ ।<br />ಭರತಂ ಚ ಮಹಾಭಾಗಂಶತ್ರುಘ್ನಮಪರಾಜಿತಮ್ ॥</div>
	<div class="verse">ರಾಮಸ್ಯ ವಚನಂ ಶ್ರುತ್ವಾ ದ್ವಾಃಸ್ಥೋಮೂರ್ಧ್ನಿ ಕೃತಾಂಜಲಿಃ ।<br />ದ್ರಷ್ಟುಮಿಚ್ಛತಿ ರಾಜಾ ತ್ವಾಂ ಗಮ್ಯತಾಂತತ್ರ ಮಾ ಚಿರಮ್ ॥ ೩ ॥</div>
	<div class="verse">ಬಾಢಮಿತ್ಯೇವ ಸೌಮಿತ್ರಿಃ ಶ್ರುತ್ವಾರಾಘವಶಾಸನಮ್ ।<br />ಪ್ರಾದ್ರವದ್ರಥಮಾರುಹ್ಯ ರಾಘವಸ್ಯ ನಿವೇಶನಮ್ ॥ ೪ ॥</div>
	<div class="verse">ಪ್ರಯಾಂತಂ ಲಕ್ಷ್ಮಣಂ ದೃಷ್ಟ್ವಾದ್ವಾಃಸ್ಥೋಭರತಮಂತಿಕಾತ್​ ।<br />ಉವಾಚ ಭರತಂ ತತ್ರ ವರ್ಧಯಿತ್ವಾಕೃತಾಂಜಲಿಃ ॥ ೫ ॥</div>
	<div class="verse">ವಿನಯಾವನತೋ ಭೂತ್ವಾ ರಾಜಾ ತ್ವಾಂದ್ರಷ್ಟುಮಿಚ್ಛತಿ ।<br />ಭರತಸ್ತು ವಚಃ ಶ್ರುತ್ವಾದ್ವಾಃಸ್ಥಾದ್ರಾಮಸಮೀರಿತಮ್ ॥ ೬ ॥</div>
	<div class="verse">ಉತ್ಪಪಾತಾಸನಾತ್ತೂರ್ಣಂ ಪದ್ಭ್ಯಾಮೇವಯಯೌ ಬಲೀ ।<br />ದೃಷ್ಟ್ವಾಪ್ರಯಾಂತಂ ಭರತಂತ್ವರಮಾಣಃ ಕೃತಾಮಜಲಿಃ ॥</div>
	<div class="verse">ಶತ್ರುಘ್ನಭವನಂ ಗತ್ವಾ ತತೋ ವಾಕ್ಯಮುವಾಚ ಹ ।<br />ಏಹ್ಯಾಗಚ್ಛ ರಘುಶ್ರೇಷ್ಠ ರಾಜಾ ತ್ವಾಂದ್ರಷ್ಟುಮಿಚ್ಛತಿ ॥ ೮ ॥</div>
	<div class="verse">ಗತೋ ಹಿ ಲಕ್ಷ್ಮಣಃ ಪೂರ್ವಂ ಭರತಶ್ಚಮಹಾಯಶಾಃ ।<br />ಶ್ರುತ್ವಾ ತು ವಚನಂ ತಸ್ಯ ಶತ್ರುಘ್ನಃಪರಮಾಸನಾತ್​ ॥ ೯ ॥</div>
	<div class="verse">ಶಿರಸಾ ವಂದ್ಯಂ ಧರಣೀಂ ಪ್ರಯಯೌಯತ್ರ ರಾಘವಃ ।<br />ದ್ವಾಃಸ್ಥಸ್ತ್ವಾಗಮ್ಯ ರಾಮಾಯಸರ್ವಾನೇವ ಕೃತಾಂಜಲಿಃ ॥ ೧೦ ॥</div>
	<div class="verse">ನಿವೇದಯಾಮಾಸ ತದಾ ಭ್ರಾತೄನ್​ ಸ್ವಾನ್​ಸಮುಪಸ್ಥಿತಾನ್​ ।<br />ಕುಮಾರಾನಾಗತಾನ್​ ಶ್ರುತ್ವಾಚಿಂತಾವ್ಯಾಕುಲಿತೇಂದ್ರಿಯಃ ॥ ೧೧ ॥</div>
	<div class="verse">ಅವಾಙ್ಮುಖೋ ದೀನಮನಾ ದ್ವಾಃಸ್ಥಂವಚನಮಬ್ರವೀತ್​ ।<br />ಪ್ರವೇಶಯ ಕುಮಾರಾಂಸ್ತ್ವಂಮತ್ಸಮೀಪಂ ತ್ವರಾನ್ವಿತಃ ॥ ೧೨ ॥</div>
	<div class="verse">ಏತೇಷು ಜೀವಿತಂ ಮಹ್ಯಮೇತೇ ಪ್ರಾಣಾಃ ಪ್ರಿಯಾ ಮಮ ।<br />ಆಜ್ಞಪ್ತಾಸ್ತು ನರೇಂದ್ರೇಣ ಕುಮಾರಾಃ ಶಕ್ರತೇಜಸಃ ॥ ೧೩ ॥</div>
	<div class="verse">ಪ್ರಹ್ವಾಃ ಪ್ರಾಂಜಲಯೋ ಭೂತ್ವಾ ವಿವಿಶುಸ್ತೇ ಸಮಾಹಿತಾಃ ।<br />ತೇ ತು ದೃಷ್ಟ್ವಾ ಮುಖಂ ತಸ್ಯ ಸಗ್ರಹಂಶಶಿನಂ ಯಥಾ ॥ ೧೪ ॥</div>
	<div class="verse">ಸಂಧ್ಯಾಗತಮಿವಾದಿತ್ಯಂ ಪ್ರಭಯಾಪರಿವರ್ಜಿತಮ್ ।<br />ಬಾಷ್ಪಪೂರ್ಣೇ ಚ ನಯನೇ ದೃಷ್ಟ್ವಾರಾಮಸ್ಯ ಧೀಮತಃ ॥ ೧೫ ॥</div>
	<div class="verse">ಹತಶೋಭಂ ಯಥಾ ಪದ್ಮಂ ಮುಖಂ ವೀಕ್ಷ್ಯ ಚ ತಸ್ಯ ತೇ ।<br />ತತೋಽವಾದ್ಯ ತ್ವರಿತಾಃ ಪಾದೌ ರಾಮಸ್ಯ ಮೂರ್ಧಭಿಃ ॥ ೧೬ ॥</div>
	<div class="verse">ತಸ್ಥುಃ ಸಮಾಹಿತಾಃ ಸರ್ವೇರಾಮಸ್ತ್ವಶ್ರೂಣ್ವವರ್ತಯತ್​ ।<br />ತಾನ್​ ಪರಿಷ್ವಜ್ಯ ಬಾಹುಭ್ಯಾಮುತ್ಥಾಪ್ಯ ಚಮಹಾಬಲಃ ॥ ೧೭ ॥</div>
	<div class="verse">ಆಸನೇಷ್ವಾಸತೇತ್ಯುಕ್ತ್ವಾ ತತೋವಾಕ್ಯಂ ಜಗಾದ ಹ ।<br />ಭವಂತೋ ಮಮ ಸರ್ವಸ್ವಂ ಭವಂತೋಜೀವಿತಂ ಮಮ ॥ ೧೮ ॥</div>
	<div class="verse">ಭವದ್ಭಿಶ್ಚ ಕೃತಂ ರಾಜ್ಯಂ ಪಾಲಯಾಮಿನರೇಶ್ವರಾಃ ।<br />ಭವಂತಃ ಕೃತಶಾಸ್ತ್ರಾರ್ಥಾ ಬುದ್ಧ್ಯಾ ಚಪರಿನಿಷ್ಠಿತಾಃ ॥ ೧೯ ॥</div>
	<div class="verse">ಸಂಭೂಯ ಚಮದರ್ಥೋಽಯಮನ್ವೇಷ್ಟವ್ಯೋನರೇಶ್ವರಾಃ ।<br />ತಥಾ ವದತಿ ಕಾಕುತ್ಸ್ಥೇ ಹ್ಯವಧಾನಪರಾಯಣಾಃ ॥ ೨೦ ಉದ್ವಿಗ್ನಮನಸಃ ಸರ್ವೇ ಕಿಂ ನುರಾಜಾಭಿಧಾಸ್ಯತಿ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಶ್ಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ಪಂಚಚತ್ವಾರಿಂಶಃ  ಸರ್ಗಃ - ಸೀತಾಸಮುತ್ಸರ್ಗಾದೇಶಃ</b> ೨೫ ಶ್ಲೋಕಗಳು</div>
	<div class="verse">ತೇಷಾಂ ಸಮುಪವಿಷ್ಟಾನಾಂ ಸರ್ವೇಷಾಂದೀನಚೇತಸಾಮ್ ।<br />ಉವಾಚ ವಾಕ್ಯಂ ಕಾಕುತ್ಸ್ಥೋ ಮುಖೇನ ಪರಿಶುಷ್ಯತಾ ॥ ೧ ॥</div>
	<div class="verse">ಸರ್ವೇ ಶೃಣುತ ಭದ್ರಂ ವೋ ಮಾಕುರುಧ್ವಂ ಮನೋಽನ್ಯಥಾ ।<br />ಪೌರಾಣಾಂ ಮಮ ಸೀತಾಯಾಂ ಯಾದೃಶೀವರ್ತತೇ ಕಥಾ ॥ ೨ ॥</div>
	<div class="verse">ಪೌರಾಪವಾದಃ ಸುಮಹಾಂಸ್ತಥಾ ಜನಪದಸ್ಯ ಚ ।<br />ವರ್ತತೇ ಮಯಿ ಬೀಭತ್ಸಾ ಸಾ ಮೇಮರ್ಮಾಣಿ ಕೃಂತತಿ ॥ ೩ ॥</div>
	<div class="verse">ಅಹಂ ಕಿಲ ಕುಲೇ ಜಾತ ಇಕ್ಷ್ವಾಕೂಣಾಂಮಹಾತ್ಮನಾಮ್ ।<br />ಸೀತಾಪಿ ಸತ್ಕುಲೇ ಜಾತಾ ಜನಕಾನಾಂಮಹಾತ್ಮನಾಮ್ ॥ ೪ ॥</div>
	<div class="verse">ಜಾನಾಸಿ ತ್ವಂ ಯಥಾ ಸೌಮ್ಯ ದಂಡಕೇ ವಿಜನೇವನೇ ।<br />ರಾವಣೇನ ಹೃತಾ ಸೀತಾ ಸ ಚ ವಿಧ್ವಂಸಿತೋಮಯಾ ॥ ೫ ॥</div>
	<div class="verse">ತತ್ರಮೇ ಬುದ್ಧಿರುತ್ಪನ್ನಾ ಜನಕಸ್ಯ ಸುತಾಂ ಪ್ರತಿ ।<br />ಅತ್ರೋಷಿತಾಮಿಮಾಂ ಸೀತಾಮಾನಯೇಯಂಕಥಂ ಪುರೀಮ್ ॥ ೬ ॥</div>
	<div class="verse">ಪ್ರತ್ಯಯಾರ್ಥಂ ತತಃ ಸೀತಾ ವಿವೇಶ ಜ್ವಲನಂ ತದಾ ।<br />ಪ್ರತ್ಯಕ್ಷಂ ತತ್ರ ಸೌಮಿತ್ರೇ ದೇವಾನಾಂಹವ್ಯವಾಹನಃ ॥ ೭ ॥</div>
	<div class="verse">ಅಪಾಪಾಂ ಮೈಥಿಲೀಮಾಹವಾಯುಶ್ಚಾಕಾಶಗೋಚರಃ ।<br /> ಚಂದ್ರಾದಿತ್ಯೌ ಚ ಶಂಸೇತೇ ಸುರಾಣಾಂಸಂನಿಧೌ ಪುರಾ ॥ ೮ ॥</div>
	<div class="verse">ಋಷೀಣಾಂ ಚೈವ ಸರ್ವೇಷಾಮಪಾಪಾಂಜನಕತ್ಮಾಜಾಮ್ ।<br />ಏವಂ ಶುದ್ಧಸಮಾಚಾರಾದೇವಗಂಧರ್ವಸಂನಿಧೌ ॥ ೯ ॥</div>
	<div class="verse">ಲಂಕಾದ್ವೀಪೇ ಮಹೇಂದ್ರೇಣ ಮಮ ಹಸ್ತೇನಿವೇಶಿತಾ ।<br />ಅಂತರಾತ್ಮಾ ಚ ಮೇ ವೇತ್ತಿ ಸೀತಾಂ ಶುದ್ಧಾಂಯಶಸ್ವಿನೀಮ್ ॥ ೧೦ ॥</div>
	<div class="verse">ತತೋ ಗೃಹೀತ್ವಾ ವೈದೇಹೀಮಯೋಧ್ಯಾಮಹಮಾಗತಃ ।<br />ಅಯಂ ತು ಮೇ ಮಹಾನ್​ ವಾದಃ ಶೋಕಶ್ಚ ಹೃದಿ ವರ್ತತೇ ॥ ೧೧ ॥</div>
	<div class="verse">ಪೌರಾಪವಾದಃ ಸುಮಹಾಂಸ್ತಥಾ ಜನಪದಸ್ಯ ಚ ।<br />ಅಕೀರ್ತಿರ್ಯಸ್ಯ ಗೀಯೇತ ಲೋಕೇಭೂತಸ್ಯ ಕಸ್ಯಚಿತ್​ ॥ ೧೨ ॥</div>
	<div class="verse">ಪತತ್ಯೇವಾಧಮಾನ್​ ಲೋಕಾನ್​ ಯಾವಚ್ಛಬ್ದಃ ಪ್ರಕೀರ್ತ್ಯತೇ ।<br />ಅಕೀರ್ಯರ್ನಿಂದ್ಯತೇ ದೇವೈಃಕೀರ್ತಿಲೋಕೇಷು ಪೂಜ್ಯತೇ ॥ ೧೩ ॥</div>
	<div class="verse">ಕೀರ್ತ್ಯರ್ಥಂ ತು ಸಮಾರಂಭಃ ಸರ್ವೇಷಾಂಸುಮಹಾತ್ಮನಾಮ್ ।<br />ಅಪ್ಯಹಂ ಜೀವಿತಂ ಜಹ್ಯಾಂ ಯುಷ್ಮಾನ್​ ವಾಪುರುಷರ್ಷಭಾಃ ॥ ೧೪ ॥</div>
	<div class="verse">ಅಪವಾದಭಯಾದ್ಭೀತಃ ಕಿಂಪುನರ್ಜನಕಾತ್ಮಜಾಮ್ ।<br />ತಸ್ಮಾದ್ಭವಂತಃ ಪಶ್ಯಂತು ಪತಿತಂಶೋಕಸಾಗರೇ ॥ ೧೫ ॥</div>
	<div class="verse">ನ ಹಿ ಪಶ್ಯಾಮ್ಯಹಂ ಭೂತಂ ಕಿಂಚಿದ್ದುಃಖಮತೋಽಧಿಕಮ್ ।<br />ಶ್ವಸ್ತಂ ಪ್ರಭಾತೇ ಸೌಮಿತ್ರೇ ಸುಮಂತ್ರಾಧಿಷ್ಠಿತಂ ರಥಮ್ ॥ ೧೬ ॥</div>
	<div class="verse">ಆರುಹ್ಯ ಸೀತಾಮಾರೋಪ್ಯ ವಿಷಯಾಂತೇಸಮುತ್ಸೃಜ ।<br />ಗಂಗಾಯಾಸ್ತು ಪರೇ ಪಾರೇವಾಲ್ಮೀಕೇಸ್ತು ಮಹಾತ್ಮನಃ ॥ ೧೭ ॥</div>
	<div class="verse">ಆಶ್ರಮೋ ದಿವ್ಯಸಂಕಾಶಸ್ತಮಸಾತೀರಮಾಶ್ರಿತಃ ।<br />ತತ್ರೈನಾಂ ವಿಜನೇ ದೇಶೇ ವಿಸೃಜ್ಯ ರಘುನಂದನ ॥ ೧೮ ॥</div>
	<div class="verse">ಶೀಘ್ರಮಾಗಚ್ಛ ಭದ್ರಂ ತೇ ಕುರುಷ್ವವಚನಂ ಮಮ ।<br />ನ ಚಾಸ್ಮಿನ್​ ಪ್ರತಿವಕ್ತವ್ಯಃ ಸೀತಾಂ ಪ್ರತಿ ಕಥಂಚನ ॥ ೧೯ ॥</div>
	<div class="verse">ತಸ್ಮಾತ್ವಂ ಗಚ್ಛ ಸೌಮಿತ್ರೇ ನಾತ್ರಕಾರ್ಯಾ ವಿಚಾರಣಾ ।<br />ಅಪ್ರೀತಿರ್ಹಿ ಪರಾ ಮಹ್ಯಂ ತ್ವಯ್ಯೇತತ್​ಪ್ರತಿವಾರಿತೇ ॥ ೨೦ ॥</div>
	<div class="verse">ಶಾಪಿತಾ ಹಿ ಮಯಾ ಯೂಯಂ ಭುಜಾಭ್ಯಾಂಜೀವಿತೇನ ಚ ।<br />ಯೇ ಮಾಂ ವಾಕ್ಯಾಂತರೇಬ್ರೂಯುರನುನೇತುಂ ಕಥಂಚನ ॥ ೨೧ ॥</div>
	<div class="verse">ಅಹಿತಾ ನಾಮ ತೇ ನಿತ್ಯಂ ಮದಭೀಷ್ಟವಿಘಾತನಾತ್​ ।<br />ಮಾನಯಂತು ಭವಂತೋ ಮಾಂ ಯದಿ ಮಚ್ಛಾಸನೇ ಸ್ಥಿತಾ ॥ ೨೨ ॥</div>
	<div class="verse">ಇತೋಽದ್ಯ ನೀಯತಾಂ ಸೀತಾ ಕುರುಷ್ವವಚನಂ ಮಮ ।ಪೂರ್ವಮುಕ್ತೋಽಹಮಾನಯಾಗಂಗಾತೀರೇಽಹಮಾಶ್ರಮಾನ್​ ॥ </span>೨೩</div>
	<div class="verse">ಪಶ್ಯೇಯಮಿತಿ ತಸ್ಯಾಶ್ಚ ಕಾಮಃ ಸಂವರ್ತ್ಯತಾಮಯಮ್ ।<br />ಏವಮುಕ್ತ್ವಾ ತು ಕಾಕುತ್ಸ್ಥೋ ಬಾಷ್ಪೇಣಪಿಹಿತಾನನಃ ॥ ೨೪ ॥</div>
	<div class="verse">ಪ್ರವಿವೇಶ ಸ ಧರ್ಮಾತ್ಮಾ ಭ್ರಾತೃಭಿಃ ಪರಿವಾರಿತಃ ।<br />ಶೋಕಸಂಲಗ್ನಹೃದಯೋ ನಿಶಶ್ವಾಸಯಥಾ ದ್ವಿಪಃ ॥ ೨೫ ॥</div>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ಷಟ್​ಚತ್ವಾರಿಂಶಃ  ಸರ್ಗಃ - ಸೀತಾಗಂಗಾತೀರನಯನಮ್</b> ೩೩ ಶ್ಲೋಕಗಳು</div>
	<div class="verse">ತತೋ ರಜನ್ಯಾಂ ವ್ಯುಷ್ಟಾಯಾಂಲಕ್ಷ್ಮಣೋ ದೀನಚೇತನಃ ।<br />ಸುಮಂತ್ರಮಬ್ರವೀದ್ವಾಕ್ಯಂ ಮುಖೇನಪರಿಶುಷ್ಯತಾ ॥ ೧ ॥</div>
	<div class="verse">ಸಾರಥೇ ತುರಗಾನ್​ ಶೀಘ್ರಂಯೋಜಯಸ್ವ ರಥೋತ್ತಮ್ ।<br />ಸ್ವಾಸ್ತೀರ್ಣಂ ರಾಜಭವನಾತ್​ಸೀತಾಯಾಶ್ಚಾಸನಂ ಕುರು ॥ ೨ ॥</div>
	<div class="verse">ಸೀತಾ ಹಿ ರಾಜವಚನಾದಾಶ್ರಮಂಪುಣ್ಯಕರ್ಮಣಾಮ್ ।<br />ಮಯಾ ನೇಯಾ ಮಹರ್ಷೀಣಾಂಶೀಘ್ರಮಾನೀಯತಾಂ ರಥಃ ॥ ೩ ॥</div>
	<div class="verse">ಸುಮಂತ್ರಸ್ತು ತಥೇತ್ಯಕ್ತ್ವಾಯುಕ್ತಂ ಪರಮವಾಜಿಭಿಃ ।<br />ರಥಂ ಸುರುಚಿಪ್ರಖ್ಯಂ ಸ್ವಾಸ್ತೀರ್ಣಂಸುಖಶಯ್ಯಯಾ ॥ ೪ ॥</div>
	<div class="verse">ಆನೀಯೋವಾಚ ಸೌಮಿತ್ರಂ ಮಿತ್ರಾಣಾಂಮಾನವರ್ಧನಮ್ ।<br />ರಥೋಽಯಂ ಸಮನುಪ್ರಾಪ್ತೋ ಯತ್​ಕಾರ್ಯಂ ಕ್ರಿಯತಾಂ ಪ್ರಭೋ ॥ ೫ ॥</div>
	<div class="verse">ಏವಮುಕ್ತಃ ಸುಮಂತ್ರೇಣ ರಾಜವೇಶ್ಮನಿಲಕ್ಷ್ಮಣಃ ।<br />ಪ್ರವಿಶ್ಯ ಸೀತಾಮಾಸಾದ್ಯ ವ್ಯಾಜಹಾರನರರ್ಷಭಃ ॥ ೬ ॥</div>
	<div class="verse">ತ್ವಯಾ ಕಿಲೈಷ ನೃಪತಿರ್ವರಂ ವೈಯಾಚಿತಃ ಪ್ರಭುಃ ।<br />ನೃಪೇಣ ಚ ಪ್ರತಿಜ್ಞಾತಮಾಜ್ಞಪ್ತಶ್ಚಾಶ್ರಮಂ ಪ್ರತಿ ॥ ೭ ॥</div>
	<div class="verse">ಗಂಗಾತೀರೇ ಮಯಾ ದೇವಿಋಷೀಣಾಮಾಶ್ರಮಾನ್​ ಶುಭಾನ್​ ।<br />ಶೀಘ್ರಂ ಗತ್ವಾ ತು ವೈದೇಹೀ ಶಾಸನಾತ್​ಪಾರ್ಥಿವಸ್ಯ ನಃ ॥ ೮ ॥</div>
	<div class="verse">ಅರಣ್ಯೇ ಮುನಿಭಿರ್ಜುಷ್ಟೇ ಅಪನೇಯಾಭವಿಷ್ಯಸಿ ।<br />ಏವಮುಕ್ತಾ ತು ವೈದೇಹೀ ಲಕ್ಷ್ಮಣೇನ ಮಹಾತ್ಮನಾ ॥ ೯ ॥</div>
	<div class="verse">ಪ್ರಹರ್ಷಮತುಲಂ ಲೇಭೇ ಗಮನಂಚಾಪ್ಯರೋಚಯತ್​ ।<br />ವಾಸಾಂಸಿ ಚ ಮಹಾರ್ಹಾಣಿ ರತ್ನಾನಿ ವಿವಿಧಾನಿ ಚ ॥ ೧೦ ॥</div>
	<div class="verse"><span>ಗೃಹೀತ್ವಾ ತಾನಿ ವೈದೇಹೀ ಗಮನಾಯೋಪಚಕ್ರಮೇ ।<br />ಇಮಾನಿ ಮುನಿಪತ್ನೀನಾಂ ದಾಸ್ಯಾಮ್ಯಾಭರಣಾನ್ಯಹಮ್ ॥ </span>೧೧</div>
	<div class="verse">ವಸ್ತ್ರಾಣಿ ಚ ಮಹಾರ್ಹಾಣಿ ಧನಾನಿ ವಿವಿಧಾನಿ ಚ ।<br />ಸೌಮಿತ್ರಿಸ್ತು ತಥೇತ್ಯುಕ್ತ್ವಾರಥಮಾರೋಪ್ಯ ಮೈಥಿಲೀಮ್ ॥ ೧೨ ॥</div>
	<div class="verse">ಪ್ರಯಯೌ ಶೀಘ್ರತುರಗೈರಾಮಸ್ಯಾಜ್ಞಾಮನುಸ್ಮರನ್​ ।<br />ಅಬ್ರವೀಚ್ಚ ತದಾ ಸೀತಾ ಲಕ್ಷ್ಮಣಂಲಕ್ಷ್ಮಿವರ್ಧನಮ್ ॥ ೧೩ ॥</div>
	<div class="verse">ಅಶುಭಾನಿ ಬಹೂನ್ಯೇವ ಪಶ್ಯಾಮಿರಘುನಂದನ ।<br />ನಯನಂ ಮೇ ಸ್ಫುರತ್ಯದ್ಯ ಗಾತ್ರೋತ್ಕಂಪಶ್ಚ ಜಾಯತೇ ॥ ೧೪ ॥</div>
	<div class="verse">ಹೃದಯಾ ಚೈವ ಸೌಮಿತ್ರೇ ಅಸ್ವಸ್ಥಮಿವಲಕ್ಷಯೇ ।<br />ಔತ್ಸುಕಂ ಪರಮಂ ಚಾಪಿ ಅಧೃತಿಶ್ಚ ಪರಾಮಮ ॥ ೧೫ ॥</div>
	<div class="verse">ಶೂನ್ಯಾಮೇವ ಚ ಪಶ್ಯಾಮಿ ಪೃಥಿವೀಂಪೃಥುಲೋಚನ ।<br />ಅಪಿ ಸ್ವಸ್ತಿ ಭವೇತ್ತಸ್ಯ ಭ್ರಾತುಸ್ತೇಭ್ರಾತೃವತ್ಸಲ ॥ ೧೬ ॥</div>
	<div class="verse">ಶ್ವಶ್ರೂಣಾಂ ಚೈವ ಮೇ ವೀರಸರ್ವಾಸಾಮವಿಶೇಷತಃ ।<br />ಪುರೇ ಜನಪದೇ ಚೈವ ಕುಶಲಂಪ್ರಾಣಿನಾಮಪಿ ॥ ೧೭ ॥</div>
	<div class="verse">ಇತ್ಯಂಜಲಿಕೃತಾ ಸೀತಾ ದೇವತಾ ಅಭ್ಯಯಾಚತ ।<br />ಲಕ್ಷ್ಮಣೋರ್ಽಥಂ ತು ತಂ ಶ್ರುತ್ವಾಶಿರಸಾ ವಂದ್ಯ ಮೈಥಿಲೀಮ್ ॥ ೧೮ ॥</div>
	<div class="verse">ಶಿವಮಿತ್ಯಬ್ರವೀದ್ಧೃಷ್ಟೋ ಹೃದಯೇನವಿಶುಷ್ಯತಾ ।<br />ತತೋ ವಾಸಮುಪಾಗಮ್ಯ ಗೋಮತೀತೀರ ಆಶ್ರಮೇ ॥ ೧೯ ॥</div>
	<div class="verse">ಪ್ರಭಾತೇ ಪುನರುತ್ಥಾಯ ಸೌಮಿತ್ರಿಃ ಸೂತಮಬ್ರವೀತ್​ ।<br />ಯೋಜಯಸ್ವ ರಥಂ ಶೀಘ್ರಮದ್ಯ ಭಾಗೀರಥೀಜಲಮ್ ॥ ೨೦ ॥</div>
	<div class="verse">ಶಿರಸಾ ಧಾರಯಿಷ್ಯಾಮಿ ತ್ರ್ಯಂಬಕಃ ಪರ್ವತೇ ಯಥಾ ।<br />ಸೋಽಶ್ವಾನ್​ ರಜ್ಜ್ವಾಥ ಚತುರೋರಥೇಯುಂಕ್ತ್ವಾ ಮನೋಜವಾನ್​ ॥ ೨೧ ॥</div>
	<div class="verse">ಆರೋಹಸ್ವೇತಿ ವೈದೇಹೀಂ ಸೂತಃಪ್ರಾಂಜಲಿರಬ್ರವೀತ್​ ।<br />ಸಾ ತು ಸೂತಸ್ಯ ವಚನಾದಾರುರೋಹರಥೋತ್ತಮಮ್ ॥ ೨೨ ॥</div>
	<div class="verse">ಸೀತಾ ಸೌಮಿತ್ರಿಣಾ ಸಾರ್ಧಂ ಸುಮಂತ್ರೇಣ ಚಧೀಮತಾ ।<br />ಆಸಸಾದ ವಿಶಾಲಾಕ್ಷೀ ಗಂಗಾಂ ಪಾಪವಿನಾಶಿನೀಮ್॥ ೨೩ ॥</div>
	<div class="verse">ಅಥಾರ್ಧದಿವಸಂ ಗತ್ವಾ ಭಾಗೀರಥ್ಯಾ ಜಲಾಶಯಮ್ ।<br />ನಿರೀಕ್ಷ್ಯ ಲಕ್ಷ್ಮಣೋ ದೀನಃ ಪ್ರರುರೋದ ಮಹಾಸ್ವನಃ ॥ ೨೪ ॥</div>
	<div class="verse">ಸೀತಾ ತು ಪರಮಾಯತ್ತಾ ದೃಷ್ಟ್ವಾಲಕ್ಷ್ಮಣಮಾತುರಮ್ ।<br />ಉವಾಚ ವಾಕ್ಯಂ ಧರ್ಮಜ್ಞಾ ಕಿಮಿದಂರುದ್ಯತೇ ತ್ವಯಾ ॥ ೨೫ ॥</div>
	<div class="verse">ಜಾಹ್ನವೀತೀರಮಾಸಾದ್ಯ ಚಿರಾಭಿಲಾಷಿತಂಮಮ ।<br />ಹರ್ಷಕಾಲೇ ಕಿಮರ್ಥಂ ಮಾಂ ವಿಷಾದಯಸಿ ಲಕ್ಷ್ಮಣ ॥ ೨೬ ॥</div>
	<div class="verse">ನಿತ್ಯಂ ತ್ವಂ ರಾಮಪಾರ್ಶೆ್ವÃಷು ವರ್ತಸೇಪುರುಷರ್ಷಭ ।<br />ಕಚ್ಚದ್ವಿನಾಕೃತಸ್ತೇನ ದ್ವಿರಾತ್ರಂಶೋಕಮಾಗತಃ ॥ ೨೭ ॥</div>
	<div class="verse">ಮಮಾಪಿ ದಯಿತೋ ರಾಮೋ ಜೀವಿತಾದಪಿಲಕ್ಷ್ಮಣ ।<br />ನ ಚಾಹಮೇವಂ ಶೋಚಾಮಿ ಮೈವಂ ತ್ವಂ ಬಾಲಿಶೋ ಭವ ॥ ೨೮ ॥</div>
	<div class="verse">ತಾರಯಸ್ವ ಚ ಮಾಂ ಗಂಗಾಂದರ್ಶಯಸ್ವ ಚ ತಾಪಸಾನ್​ ।<br />ತತೋ ಮುನಿಭ್ಯೋ ದಾಸ್ಯಾಮಿವಾಸಾಂಸ್ಯಾಭರಣಾನಿ ಚ ॥ ೨೯ ॥</div>
	<div class="verse">ತತಃ ಕೃತ್ವಾ ಮಹರ್ಷಿಣಾಂಯಥಾವದಭಿವಾದನಮ್ ।<br />ತತ್ರ ಚೈಕಾಂ ನಿಶಾಮುಷ್ಯ ಯಾಸ್ಯಾಮಸ್ತಾಂ ಪುರೀಂ ಪುನಃ ॥ ೩೦ ॥</div>
	<div class="verse">ಮಮಾಪಿ ಪದ್ಮಪತ್ರಾಕ್ಷಂ ಸಿಂಹೋರಸ್ಕಂಕೃಶೋದರಮ್ ।<br />ತ್ವರತೇ ಹಿ ಮನೋ ದ್ರಷ್ಟುಂ ರಾಮಂರಮಯತಾಂ ವರಮ್ ॥ ೩೧ ॥</div>
	<div class="verse">ತಸ್ಯಾಸ್ತದ್ವಚನಂ ಶ್ರುತ್ವಾ ಪ್ರಮೃಜ್ಯ ನಯನೇ ಶುಭೇ ।<br />ನಾವಿಕಾನಾಹ್ವಯಾಮಾಸ ಲಕ್ಷ್ಮಣಃಪರವೀರಹಾ ॥ ೩೨ ॥</div>
	<div class="verse">ಇಯಂ ಚ ಸಜ್ಜಾ ನೌಶ್ಚೇತಿ ದಾಶಾಃ ಪ್ರಾಂಜಲಯೋಽಬ್ರುವನ್​ ।<br />ತಿತೀರ್ಷುರ್ಲಕ್ಷ್ಮಣೋ ಗಂಗಾಂ ಶುಭಾಂನಾವಮುಪಾರುಹತ್​ ॥ ೩೩ ॥</div>
	<p>ಗಂಗಾಂ ಸಂತಾರಯಾಮಾಸ ಲಕ್ಷ್ಮಣಸ್ತಾ ಸಮಾಹಿತಃ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಚತ್ವಾರಿಂಶಃ ಸರ್ಗಃ</div>
	
	<div class="sname"><b>ಸಪ್ತಚತ್ವಾರಿಂಶಃ  ಸರ್ಗಃ - ರಾಮಶಾಸನಕಥನಮ್ </b> ೧೮ ಶ್ಲೋಕಗಳು</div>
	<div class="verse">ಅಥ ನಾವಂ ಸುವಿಸ್ತೀರ್ಣಾಂ ನೈಷಾದೀಂರಾಘವಾನುಜಃ ।<br />ಆರುರೋಹ ಸಮಾಯುಕ್ತಾಂಪೂರ್ವಮಾರೋಪ್ಯ ಮೈಥಿಲೀಮ್ ॥ ೧ ॥</div>
	<div class="verse">ಸುಮಂತ್ರಂ ಚೈವ ಸರಥಂಸ್ಥೀಯತಾಮಿತಿ ಲಕ್ಷ್ಮಣಃ ।<br />ಉವಾಚ ಶೋಕಸಂತಪ್ತಃ ಪ್ರಯಾಹೀತಿ ಚನಾವಿಕಮ್ ॥ ೨ ॥</div>
	<div class="verse">ತತಸ್ತೀರಮುಪಾಗಮ್ಯ ಭಾಗೀರಥ್ಯಾಃ ಸಲಕ್ಷ್ಮಣಃ ।<br />ಉವಾಚ ಮೈಥಿಲೀಂ ವಾಕ್ಯಂಪ್ರಾಂಜಲಿರ್ಬಾಷ್ಪಸಂಪ್ಲುತಃ ॥ ೩ ॥</div>
	<div class="verse">ಹೃದ್ಗತಂ ಮೇ ಮಹಚ್ಛಲ್ಯಂ ಯಸ್ಮಾದಾರ್ಯೇಣ ಧೀಮತಾ ।<br /> ಅಸ್ಮಿನ್ನಿಮಿತ್ತೇ ವೈದೇಹೀ ಲೋಕಸ್ಯ ವಚನೀಕೃತಃ ॥ ೪ ॥</div>
	<div class="verse">ಶ್ರೇಯೋ ಹಿ ಮರಣಂ ಮೇಽದ್ಯ ಮೃತ್ಯುವಾನ್​ ಯತ್ಪರಂ ಭವೇತ್​ ।<br />ನ ಚಾಸ್ಮಿನ್ನೀದೃಶೇ ಕಾರ್ಯೇ ನಿಯೋಜ್ಯೋ ಲೋಕನಿಂದಿತೇ ॥ ೫ ॥</div>
	<div class="verse">ಪ್ರಸೀದ ಚ ನ ಮೇ ಪಾಪಂ ಕರ್ತುಮರ್ಹಸಿ ಶೋಭನೇ ।<br />ಇತ್ಯಂಜಲಿಕೃತೋ ಭೂಮೌ ನಿಪಪಾತ ಸಲಕ್ಷ್ಮಣಃ ॥ ೬ ॥</div>
	<div class="verse">ರುದಂತಂ ಪ್ರಾಂಜಲಿಂ ದೃಷ್ಟ್ವಾಕಾಂಕ್ಷಂತಂ ಮೃತ್ಯುಮಾತ್ಮನಃ ।<br />ಮೈಥಿಲೀ ಭೃಶಸಂವಿಗ್ನಾ ಲಕ್ಷ್ಮಣಂವಾಕ್ಯಮಬ್ರವೀತ್​ ॥ ೭ ॥</div>
	<div class="verse">ಕಿಮಿದಂ ನಾವಗಚ್ಛಾಮಿ ಬ್ರೂಹಿ ತತ್ತ್ವೇನಲಕ್ಷ್ಮಣ ।<br />ಪಶ್ಯಾಮಿ ತ್ವಾಂ ನ ಸ್ವಸ್ಥಮಪಿ ಕ್ಷೇಮಂಮಹೀಪತೇಃ ॥ ೮ ॥</div>
	<div class="verse">ಶಾಪಿತೋಽಸಿ ನರೇಂದ್ರೇಣ ಯತ್ತ್ವಂಸಂತಾಪಮಾಗತಃ ।<br />ತದ್ಬ್ರೂಯಾಃ ಸಂನಿಧೌಮಹ್ಯಮಹಮಾಜ್ಞಾಪಯಾಮಿ ತೇ ॥ ೯ ॥</div>
	<div class="verse">ವೈದೇಹ್ಯಾ ಚೋದ್ಯಮಾನಸ್ತು ಲಕ್ಷ್ಮಣೋ ದೀನಚೇತನಃ ।<br />ಅವಾಙ್ಮುಖೋ ಬಾಷ್ಪಕಲಂವಾಕ್ಯಮೇತದುವಾಚ ಹ ॥ ೧೦ ॥</div>
	<div class="verse">ಶ್ರುತ್ವಾ ಪರಿಷದೋ ಮಧ್ಯೇ ಹ್ಯಪವಾದಂಸುದಾರುಣಮ್ ।<br /> ಪುರೇ ಜನಪದೇ ಚೈವ ತ್ವತ್ಕೃತೇಜನಕಾತ್ಮಜೇ ॥ ೧೧ ॥</div>
	<div class="verse">ರಾಮಃ ಸಂತಪ್ತಹೃದಯೋ ಮಾಂನಿವೇದ್ಯ ಗೃಹಂ ಗತಃ ।<br />ನ ತಾನಿ ವದನೀಯಾನಿ ಮಯಾ ದೇವಿ ತವಾಗ್ರತಃ ॥ ೧೨ ॥</div>
	<div class="verse">ಯಾನಿ ರಾಜ್ಞಾ ಹೃದಿ ನ್ಯಸ್ತಾನ್ಯಮರ್ಷಾತ್​ಪೃಷ್ಠತಃ ಕೃತಃ ।<br />ಸಾ ತ್ವಂ ತ್ಯಕ್ತ್ವಾ ನೃಪತಿನಾ ನಿರ್ದೋಷಾಮಮ ಸಂನಿಧೌ ॥ ೧೩ ॥</div>
	<div class="verse">ಪೌರಾಪವಾದಭೀತೇನ ಗ್ರಾಹ್ಯಂ ದೇವಿ ನತೇಽನ್ಯಥಾ ।<br />ಆಶ್ರಮಾಂತೇಷು ಚ ಮಯಾ ತ್ಯಕ್ತವ್ಯಾ ತ್ವಂ ಭವಿಷ್ಯಸಿ ॥ ೧೪ ॥</div>
	<div class="verse">ರಾಜ್ಞಃ ಶಾಸನಮಾಜ್ಞಾಯ ತವೇದಂ ಕಿಲ ದೌರ್ಹೃದಮ್ ।<br />ತದೇತಜ್ಜಾಹ್ನವೀತೀರೇ ಬ್ರಹ್ಮರ್ಷೀಣಾಂತಪೋವನಮ್ ॥ ೧೫ ॥</div>
	<div class="verse">ಪುಣ್ಯಂ ಚ ರಮಣೀಯಂ ಚ ಮಾ ವಿಷಾದಂಕೃಥಾಃ ಶುಭೇ ।<br />ರಾಜ್ಞೋ ದಶರಥಸ್ಯೇಷ್ಟಃ ಪಿತುರ್ಮೇಮುನಿಪುಂಗವಃ ॥ ೧೬ ॥</div>
	<div class="verse">ಸಖಾ ಪರಮಕೋ ವಿಪ್ರೋ ವಾಲ್ಮೀಕಿಃ ಸುಮಹಾಯಶಾಃ ।<br />ಪಾದಾಚ್ಛಾಯಾಮುಪಾಗಮ್ಯ ಸುಖಮಸ್ಯ ಮಹಾತ್ಮನಃ ॥ ೧೭ ॥</div>
	<div class="verse">ಉಪವಾಸಪರೈಕಾಗ್ರಾ ವಸ ತ್ವಂಜನಕಾತ್ಮಜೇ ।<br />ಪವಿತ್ರತಾತ್ವಮಾಸ್ಥಾಯ ರಾಮಂ ಕೃತ್ವಾಸದಾ ಹೃದಿ ॥ ೧೮ ॥</div>
	<p>ಶ್ರೇಯಸ್ತೇ ಪರಮಂ ದೇವಿ ತಥಾ ಕೃತ್ವಾಭವಿಷ್ಯತಿ ॥</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ಅಷ್ಟಚತ್ವಾರಿಂಶಃ  ಸರ್ಗಃ - ಸೀತಾಪರಿತ್ಯಾಗಃ</b> ೨೬ ಶ್ಲೋಕಗಳು</div>
	<div class="verse">ಲಕ್ಷ್ಮಣಸ್ಯ ವಚಃ ಶ್ರುತ್ವಾ ದಾರುಣಂಜನಕಾತ್ಮಜಾ ।<br />ಪರಂ ವಿಷಾದಮಾಗಮ್ಯ ವೈದೇಹೀ ನಿಪಪಾತಹ॥ ೧ ॥</div>
	<div class="verse">ಸಾ ಮುಹೂರ್ತಮಿವಾಸಂಜ್ಞಾ ಬಾಷ್ಪಪರ್ಯಾಕುಲೇಕ್ಷಣಾ ।<br />ಲಕ್ಷ್ಮಣಂ ದೀನಯಾ ವಾಚಾ ಉವಾಚ ಜನಕಾತ್ಮಜಾ ॥ ೨ ॥</div>
	<div class="verse">ಮಾಮಿಕೇಯಂ ತನುರ್ನೂನಂ ಸೃಷ್ಟಾ ದುಃಖಾಯ ಲಕ್ಷ್ಮಣ ।<br />ಧಾತ್ರಾ ಯಸ್ಯಾಸ್ತಥಾ ಮೇಽದ್ಯದುಖಮೂರ್ತಿಃ ಪ್ರದೃಶ್ಯತೇ ॥</div>
	<div class="verse">ಕಿಂ ನು ಪಾಪಂ ಕೃತಂ ಪೂರ್ವಂ ಕೋ ವಾದಾರೈರ್ವಿಯೋಜಿತಃ ।<br />ಯಾಹಂ ಶುದ್ಧಸಮಾಚಾರಾ ತ್ಯಕ್ತ್ವಾನೃಪತಿನಾ ಸತೀ ॥ ೪ ॥</div>
	<div class="verse">ಪುರಾಹಮಾಶ್ರಮೇ ವಾಸಂರಾಮಪಾದಾನುವರ್ತಿನೀ ।<br />ಅನುರುಧ್ಯಾಪಿ ಸೌಮಿತ್ರೇ ದುಃಖೇ ಚಪರಿವರ್ತಿನೀ ॥ ೫ ॥</div>
	<div class="verse">ಸಾ ಕಥಂ ಹ್ಯಾಶ್ರಮೇ ಸೌಮ್ಯ ವತ್ಸ್ಯಾಮಿವಿಜನೀಕೃತಾ ।<br />ಆಖ್ಯಾಸ್ಯಾಮಿ ಚ ಕಸ್ಯಾಹಂ ದುಃಖಂದುಃಖಪರಾಯಣಾ ॥ ೬ ॥</div>
	<div class="verse">ಕಿಂ ನು ವಕ್ಷ್ಯಾಮಿ ಮುನಿಷು ಕರ್ಮ ವಾಸತ್​ಕೃತಂ ಚ ಕಿಮ್ ।<br />ಕಸ್ಮಿಂಶ್ಚಿತ್​ ಕಾರಣೇ ತ್ಯಕ್ತ್ವಾ ರಾಘವೇಣಮಹಾತ್ಮನಾ ॥ ೭ ॥</div>
	<div class="verse">ನ ಖಲ್ವದ್ಯೈವ ಸೌಮಿತ್ರೇ ಜೀವಿತಂಜಾಹ್ನವೀಜಲೇ ।<br />ತ್ಯಜೇಯಂ ರಾಜವಂಶಸ್ತು ಭರ್ತುರ್ಮೇಪರಿಹಾಸ್ಯತೇ ॥ ೮ ॥</div>
	<div class="verse">ಯಥಾಜ್ಞಂ ಕುರು ಸೌಮಿತ್ರೇ ತ್ಯಜ ಮಾಂದುಃಖಭಾಗಿನೀಮ್ ।<br />ನಿದೇಶೇ ಸ್ಥೀಯತಾಂ ರಾಜ್ಞಃ ಶೃಣು ಚೇದಂವಚೋ ಮಮ ॥ ೯ ॥</div>
	<div class="verse">ಶ್ವಶ್ರೂಣಾಮವಿಶೇಷಣಪ್ರಾಂಜಲಿಪ್ರಗ್ರಹೇಣ ಚ ।<br />ಶಿರಸಾ ವಂದ್ಯ ಚರಣೌ ಕುಶಲಂ ಬ್ರೂಹಿಪಾರ್ಥಿವಮ್ ॥ ೧೦ ॥</div>
	<div class="verse">ಶಿರಸಾಭಿನತೋ ಬ್ರೂಯಾಃ ಸರ್ವಾಸಾಮೇವಲಕ್ಷ್ಮಣ ।<br />ವಕ್ತವ್ಯಶ್ಚಾಪಿ ನೃಪತಿರ್ಧರ್ಮೇಷುಸುಸಮಾಹಿತಃ ॥ ೧೧ ॥</div>
	<div class="verse">ಜಾನಾಸಿ ಚ ಯಥಾ ಶುದ್ಧಾ ಸೀತಾ ತತ್ತ್ವೇನ ರಾಘವ ।<br />ಭಕ್ತ್ಯಾ ಚ ಪರಯಾ ಯುಕ್ತಾ ಹಿತಾ ಚತವ ನಿತ್ಯಶಃ ॥ ೧೨ ॥</div>
	<div class="verse">ಅಹಂ ಕೃತ್ವಾ ತ್ವಯಾ ವೀರಅಯಶೋಭೀರಣಾ ಜನೇ ।<br /> ಯಚ್ಚ ತೇ ವಚನೀಯಂ ಸ್ಯಾದಪವಾದಸಮುತ್ಥಿತಮ್ ॥೧೩</div>
	<div class="verse">ಮಯಾ ಹಿ ಪರಿಹರ್ತವ್ಯಂ ತ್ವಂ ಹಿ ಮೇಪರಮಾ ಗತಿಃ ।<br />ವಕ್ತವ್ಯಶ್ಚೇತಿ ನೃಪತಿರ್ಧರ್ಮೇಣ ಸುಸಮಾಹಿತಃ ॥ ೧೪ ॥</div>
	<div class="verse">ಯಥಾ ಭ್ರಾತೃಷು ವರ್ತೇಥಾಸ್ತಥಾಪೌರೇಷು ನಿತ್ಯದಾ ।<br />ಪರಮೋ ಹ್ಯೇಷ ಧರ್ಮಸ್ತೇ ತಸ್ಮಾತ್​ಕೀರ್ತಿರನುತ್ತಮಾ ॥ ೧೫ ॥</div>
	<div class="verse">ಯತ್ತು ಪೌರಜನೋ ರಾಜನ್​ ಧರ್ಮೇಣಸಮವಾಪ್ನುಯಾತ್​ ।<br />ಅಹಂ ತು ನಾನುಶೋಚಾಮಿ ಸ್ವಶರೀರಂನರರ್ಷಭ ॥ ೧೬ ॥</div>
	<div class="verse">ಯಥಾಪವಾದಂ ಪೌರಾಣಾಂ ತಥೈವರಘುನಂದನ ।<br />ಪತಿರ್ಹಿ ದೇವತಾ ನಾರ್ಯಾಃ ಪತಿರ್ಬಂಧುಃ ಪತಿರ್ಗುರುಃ ॥ ೧೭ ॥</div>
	<div class="verse">ಪ್ರಾಣೈರಪಿ ಪ್ರಿಯಂ ತಸ್ಮಾದ್ಧರ್ತುಃ ಕಾರ್ಯಂ ವಿಶೇಷತಃ ।<br />ಇತಿ ಮದ್ವಚನಾದ್ರಾಮೋ ವಕ್ತವ್ಯೋಮಮ ಸಂಗ್ರಹಃ ॥ ೧೮ ॥</div>
	<div class="verse">ನಿರೀಕ್ಷ್ಯ ಮಾದ್ಯ ಗಚ್ಛ ತ್ವಮೃತುಕಾಲಾತಿವರ್ತಿನೀಮ್ ।<br />ಏವಂ ಬ್ರುವತ್ಯಾಂ ಸೀತಾಯಾಂ ಲಕ್ಷ್ಮಣೋದೀನಚೇತನಃ ॥ ೧೯ ॥</div>
	<div class="verse">ಶಿರಸಾ ವಂದ್ಯ ಧರಣೀಂ ವ್ಯಾಹರ್ತುಂ ನಶಶಾಕ ಹ ।<br /> ಪ್ರದಕ್ಷಿಣಂ ಚ ತಾಂ ಕೃತ್ವಾ ರುದನ್ನೇವಮಹಾಸ್ವನಃ ॥ ೨೦ ॥</div>
	<div class="verse">ಧ್ಯಾತ್ವಾ ಮುಹೂರ್ತಂ ತಾಮಾಹ ಕಿಂ ಮಾಂವಕ್ಷ್ಯಸಿ ಶೋಭನೇ ।<br />ದೃಷ್ಟಪೂರ್ವಂ ನ ತೇ ರೂಪಂ ಪಾದೌದೃಷ್ಟೌ ತವಾನಘೇ ॥ ೨೧ ॥</div>
	<div class="verse">ಕಥಮತ್ರ ಹಿ ಪಶ್ಯಾಮಿ ರಾಮೇಣ ರಹಿತಾಂವನೇ ।<br />ಇತ್ಯುಕ್ತ್ವಾ ತಾಂ ನಮಸ್ಕೃತ್ಯಪುನರ್ನಾವಮುಪಾರುಹತ್​ ॥ ೨೨ ॥</div>
	<div class="verse">ಆರುಹ್ಯ ಚ ಪುನರ್ನಾವಂ ನಾವಿಕಂಚಾಭ್ಯಚೋದಯತ್​ ।<br />ಸ ಗತ್ವಾ ಚೋತ್ತರಂ ತೀರಂಶೋಕಭಾರಸಮನ್ವಿತಃ ॥ ೨೩ ॥</div>
	<div class="verse">ಸಂಮೂಢ ಇವ ದುಃಖೇನರಥಮಧ್ಯಾರುಹದ್​ದ್ರುತಮ್ ।<br />ಮುಹರ್ಮುಹುಃ ಪರಾವೃತ್ಯ ದೃಷ್ಟ್ವಾಸೀತಾಮನಾಥವತ್​ ॥ ೨೪ ॥</div>
	<div class="verse">ಚೇಷ್ಟಂತೀಂ ಪರತೀರಸ್ಥಾಂ ಲಕ್ಷ್ಮಣಃ ಪ್ರಯಯಾವಥ ।<br />ದೂರಸ್ಥಂ ರಥಮಾಲೋಕ್ಯ ಲಕ್ಷ್ಮಣಂ ಚಮುಹುರ್ಮುಹುಃ ॥ ೨೫ ॥</div>
	<p>ನಿರೀಕ್ಷಮಾಣಾಂ ತೂದ್ವಿಗ್ನಾಂ ಸೀತಾಂ ಶೋಕಃಸಮಾವಿಶತ್​ ॥</p>
	<p>ಸಾ ದುಃಖಭಾರಾವನತಾ ಯಶಸ್ವಿನೀಯಶೋಧನಾ ನಾಥಮಪಶ್ಯತೀ ಸತೀ ॥ರುರೋದ ಸಾ ಬರ್ಹಿಣನಾದಿತೇ ವನೇಮಹಾಸ್ವನಂ ದುಃಖಪರಾಯಣಾ ಸತೀ ॥ ೨೬</p>
	<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಚತ್ವಾರಿಂಶಃ ಸರ್ಗಃ</div>
	
	
	<div class="sname"><b>ಏಕೋನಪಂಚಾಶಃ  ಸರ್ಗಃ - ವಾಲ್ಮೀಕ್ಯಾಶ್ರಮಪ್ರವೇಶಃ </b> ೨೪ ಶ್ಲೋಕಗಳು</div>
	<div class="verse">ಸೀತಾಂ ರುದಂತೀಂ ದೃಷ್ಟ್ವಾ ತಾಂ ತತ್ರವೈ ಮುನಿದಾರಕಾಃ ।<br />ಪ್ರಾದ್ರವನ್​ ಯತ್ರ ಭಗವಾನಾಸ್ತೇವಾಲ್ಮೀಕಿರುಗ್ರಧೀಃ ॥ ೧ ॥</div>
	<div class="verse">ಅಭಿವಾದ್ಯ ಮುನೇಃ ಪಾದೌ ಮುನಿಪುತ್ರಾ ಮಹರ್ಷಯೇ ।<br />ಸರ್ವ ನಿವೇದಯಾಮಾಸ್ತಸ್ಯಾಸ್ತು ರುದಿತಸ್ವನಮ್ ॥ ೨ ॥</div>
	<div class="verse">ಅದೃಷ್ಟಪೂರ್ವಾ ಭಗವಾನ್​ ಕಸ್ಯಾಪ್ಯೇಷಾಮಹಾತ್ಮನಃ ।<br />ಪತ್ನೀ ಶ್ರೀರಿವ ಸಂಮೋಹಾದ್ವಿರೌತಿವಿಕೃತಾನನಾ ॥ ೩ ॥</div>
	<div class="verse">ಭಗವನ್​ ಸಾಧು ಪಶ್ಯ ತ್ವಂ ದೇವತಾಮಿವಖಾಚ್ಚ್ಯುತಾಮ್ ।<br />ನದ್ಯಾಸ್ತು ತೀರೇ ಭಗವನ್​ ವರಸ್ತ್ರೀ ಕಾಪಿದುಃಖಿತಾ ॥ ೪ ॥</div>
	<div class="verse">ದುಷ್ಟಾಸ್ಮಾಭಿಃ ಪ್ರರುದಿತಾ ದೃಢಂಶೋಕಪರಾಯಣಾ ।<br />ಅನರ್ಹಾ ದುಃಖಶೋಕಾಭ್ಯಾಮೇಕಾ ದೀನಾಹ್ಯನಾಥವತ್​ ॥ ೫ ॥</div>
	<div class="verse">ನ ಹ್ಯೇನಾಂ ಮಾನುಷೀಂ ವಿದ್ಮಃ ಸತ್ಕ್ರಿಯಾಸ್ಯಾಃ ಪ್ರಯುಜ್ಯತಾಮ್ ।<br /> ಆಶ್ರಮಸ್ಯಾವಿದೂರೇ ಚ ತ್ವಾಮಿಯಂಶರಣಂ ಗತಾ ॥ ೬ ॥</div>
	<div class="verse">ತ್ರಾತಾರಮಿಚ್ಛತೇ ಸಾಧ್ವೀಭಗವಂಸ್ತ್ರಾತುಮರ್ಹಸಿ ।<br />ತೇಷಾಂ ತು ವಚನಂ ಶ್ರುತ್ವಾ ಬುದ್ಧ್ಯಾ ನಿಶ್ಚಿತ್ಯ ಧರ್ಮವಿತ್​ ॥ ೭ ॥</div>
	<div class="verse">ತಪಸಾ ಲಬ್ಧಚಕ್ಷುಷ್ಮಾನ್​ ಪ್ರಾದ್ರವದ್ಯತ್ರಮೈಥಿಲೀ ।<br />ತಂ ಪ್ರಯಾಂತಮಭಿಪ್ರೇತ್ಯ ಶಿಷ್ಯಾ ಹ್ಯೇನಂ ಮಹಾಮತಿಮ್ ॥ ೮ ॥</div>
	<p>ತಂ ತು ದೇಶಮಭಿಪ್ರೇತ್ಯ ಕಿಂಚಿತ್​ಪದ್ಭ್ಯಾಂ ಮಹಾಮತಿಃ ।ಅರ್ಘ್ಯಮಾದಾಯ ರುಚಿರಂಜಾಹ್ನವೀತೀರಮಾಗಮತ್​ ॥ ೯</td>
		<p>ದದರ್ಶ ರಾಘವಸ್ಯೇಷ್ಟಾಂ ಸೀತಾಂಪತ್ನೀಮನಾಥವತ್​ ।ತಾಂ ಸೀತಾಂ ಶೋಕಭಾರಾರ್ತಾಂವಾಲ್ಮೀಕಿರ್ಮುನಿಪುಂಗವಃ ॥ ೧೦</td>
			<div class="verse">ಉವಾಚ ಮಧುರಾಂ ವಾಣೀಂ ಹ್ಲಾದಯನ್ನಿವತೇಜಸಾ ।<br />ಸ್ನುಷಾ ದಶರಥಸ್ಯ ತ್ವಂ ರಾಮಸ್ಯ ಮಹಿಷೀ ಪ್ರಿಯಾ ॥ ೧೧ ॥</div>
			<div class="verse">ಜನಕಸ್ಯ ಸುತಾ ರಾಜ್ಞಃ ಸ್ವಾಗತಂ ತೇಪತಿವ್ರತೇ ।<br />ಆಯಾಂತೀ ಚಾಸಿ ವಿಜ್ಞಾತಾ ಮಯಾ ಧರ್ಮಸಮಾಧಿನಾ ॥ ೧೨ ॥</div>
			<div class="verse">ಕಾರಣಂ ಚೈವ ಸರ್ವಂ ಮೇಹೃದಯೇನೋಪಲಕ್ಷಿತಮ್ ।<br />ತವ ಚೈವ ಮಹಾಭಾಗೇ ವಿದಿತಂ ಮಮ ತತ್ತ್ವತಃ ॥ ೧೩ ॥</div>
			<div class="verse">ಸರ್ವಂ ಚ ವಿದಿತಂ ಮಹ್ಯಂ ತ್ರೈಲೋಕ್ಯೇಯದ್ಧಿ ವರ್ತತೇ ।<br />ಅಪಾಪಾಂ ವೇದ್ಮಿ ಸೀತೇ ತ್ವಾಂ ತಪೋಲಬ್ಧೇನಚಕ್ಷುಷಾ ॥ ೧೪ ॥</div>
			<div class="verse">ವಿಸ್ರಬ್ಧಾ ಭವ ವೈದೇಹಿ ಸಾಂಪ್ರತಂ ಮಯಿವರ್ತಸೇ ।<br />ಆಶ್ವಮಸ್ಯಾವಿದೂರೇ ಮೇ ತಾಪಸ್ಯಸ್ತಪಸಿ ಸ್ಥಿತಾಃ ॥ ೧೫ ॥</div>
			<div class="verse">ತಾಸ್ತ್ವಾಂ ವಸ್ತೇ ಯಥಾ ವತ್ಸಂಪಾಲಯಿಷ್ಯಂತಿ ನಿತ್ಯಶಃ ।<br />ಇದಮರ್ಘ್ಯಂ ಪ್ರತೀಚ್ಛ ತ್ವಂ ವಿಸ್ರಬ್ಧಾ ವಿಗತಜ್ವರಾ ॥ ೧೬ ॥</div>
			<div class="verse">ಯಥಾ ಸ್ವಗೃಹಮಭ್ಯೇತ್ಯ ವಿಷಾದಂ ಚೈವಮಾ ಕಥಾಃ ।<br />ಶ್ರುತ್ವಾ ತು ಭಾಷಿತಂ ಸೀತಾ ಮುನೇಃಪರಮಮದ್ಭುತಮ್ ॥ ೧೭ ॥</div>
			<div class="verse">ಶಿರಸಾ ವಂದ್ಯ ಚರಣೌ ತಥೇತ್ಯಾಹ ಕೃತಾಂಜಲಿ।<br />ತಂ ಪ್ರಯಾಂತಂ ಮುನಿಂ ಸೀತಾ ಪ್ರಾಂಜಲಿಃ ಪೃಷ್ಠತೋಽನ್ವಗಾತ್​ ॥ ೧೮ ॥</div>
			<div class="verse">ತಂ ದೃಷ್ಟ್ವಾ ಮುನಿಮಾಯಾಂತಂವೈದೇಹ್ಯಾ ಮುನಿಪತ್ನಯಃ ।<br />ಉಪಾಜಗ್ಮುರ್ಮುದಾ ಯುಕ್ತಾ ವಚನಂ ಚೇದಮಬ್ರುವನ್​ ॥ ೧೯ ॥</div>
			<div class="verse">ಸ್ವಾಗತಂ ತೇ ಮುನಿಶ್ರೇಷ್ಠ ಚಿರಸ್ಯಾಗಮನಂ ಚ ತೇ ।<br />ಅಭಿವಾದಯಾಮಾಸ್ತ್ವಾಂ ಸರ್ವಾ ಉಚ್ಯತಾಂಕಿಂ ಚ ಕುರ್ಮಹೇ ॥ ೨೦ ॥</div>
			<div class="verse">ತಾಸಾಂ ತದ್ವಚನಂ ಶ್ರುತ್ವಾವಾಲ್ಮೀಕಿರಿದಮಬ್ರವೀತ್​ ।<br />ಸೀತೇಯಂ ಸಮನುಪ್ರಾಪ್ತಾ ಪತ್ನೀರಾಮಸ್ಯ ಧೀಮತಃ ॥ ೨೧ ॥</div>
			<div class="verse">ಸ್ನುಷಾ ದಶರಥಸ್ಯೈಷಾ ಜನಕಸ್ಯ ಸುತಾಸತೀ ।<br />ಅಪಾಪಾ ಪತಿನಾ ತ್ಯಕ್ತಾ ಪರಿಪಾಲ್ಯಾ ಮಯಾಸದಾ ॥ ೨೨ ॥</div>
			<div class="verse">ಇಮಾಂ ಭವತ್ಯಃ ಪಶ್ಯಂತು ಸ್ನೇಹೇನಪರಮೇಣ ಹಿ ।<br />ಗೌರವಾನ್ಮಮ ವಾಕ್ಯಾಚ್ಚ ಪೂಜ್ಯಾ ವೋಽಸ್ತು ವಿಶೇಷತಃ ॥ ೨೩ ॥</div>
			<div class="verse">ಮುಹುರ್ಮುಹುಶ್ಚ ವೈದೇಹೀಂ ಪ್ರಣಿಧಾಯ ಮಹಾಯಶಾಃ ।<br />ಸ್ವಮಾಶ್ರಮಂ ಶಿಷ್ಯವೃತಃ ಪುನರಾಯಾನ್ಮಹಾತಪಾಃ ॥ ೨೪ ॥</div>
			<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಚತ್ವಾರಿಂಶಃ ಸರ್ಗಃ</div>
			
			
			<div class="sname"><b>ಪಂಚಾಶಃ  ಸರ್ಗಃ - ಸುಮಂತ್ರರಹಸ್ಯಕಥನಮ್</b> ೨೦ ಶ್ಲೋಕಗಳು</div>
			<div class="verse">ದೃಷ್ಟ್ವಾ ತು ಮೈಥಿಲೀಂ ಸೀತಾಮಾಶ್ರಮೇಸಂಪ್ರವೇಶಿತಾಮ್ ।<br />ಸಂತಾಪಮಗಮದ್ಘೋರಂ ಲಕ್ಷ್ಮಣೋದೀನಚೇತನಃ ॥ ೧ ॥</div>
			<div class="verse">ಅಬ್ರವೀಚ್ಚ ಮಹಾತೇಜಾಃ ಸುಮಂತ್ರಂಮಂತ್ರಸಾರಥಿಮ್ ।<br /> ಸೀತಾಸಂತಾಪಜಂ ದುಃಖಂ ಪಶ್ಯ ರಾಮಸ್ಯ ಸಾರಥೇ ॥ ೨ ॥</div>
			<div class="verse">ತತೋ ದುಃಖತರಂ ಕಿಂ ನು ರಾಘವಸ್ಯ ಭವಿಷ್ಯತಿ ।<br />ಪತ್ನೀಂ ಶುದ್ಧಸಮಾಚಾರಾಂ ವಿಸೃಜ್ಯ ಜನಕಾತ್ಮಜಾಮ್ ॥ ೩ ॥</div>
			<div class="verse">ವ್ಯಕ್ತಂ ದೈವಾದಹಂ ಮನ್ಯೇ ರಾಘವಸ್ಯವಿನಾಭವಮ್ ।<br />ವೈದೇಹ್ಯಾ ಸಾರಥೇ ನಿತ್ಯಂ ದೈವಂ ಹಿದುರತಿಕ್ರಮಮ್ ॥ ೪ ॥</div>
			<div class="verse">ಯೋ ಹಿ ದೇವಾನ್​ ಸಗಂಧರ್ವಾನಸುರಾನ್​ಸಹ ರಾಕ್ಷಸೈಃ ।<br />ನಿಹನ್ಯಾದ್ರಾಘವಃ ಕ್ರುದ್ಧಃ ಸದೈವಮನುವರ್ತತೇ ॥ ೫ ॥</div>
			<div class="verse">ಪುರಾ ರಾಮಃ ಪಿತುರ್ವಾಕ್ಯಾದ್ದಂಡಕೇವಿಜನೇ ವನೇ ।<br />ಉಷಿತ್ವಾ ನವ ವರ್ಷಾಣಿ ಪಂಚ ಚೈವಮಹಾವನೇ ॥ ೬ ॥</div>
			<div class="verse">ತತೋ ದುಃಖತರಂ ಭೂಯಃ ಸೀತಯಾವಿಪ್ರವಾಸನಮ್ ।<br />ಪೌರಾಣಾಂ ವಚನಂ ಶ್ರುತ್ವಾ ನೃಶಂಸಂಪ್ರತಿಭಾತಿ ಮೇ ॥ ೭ ॥</div>
			<div class="verse">ಕೋ ನು ಧರ್ಮಾಶ್ರಯಃ ಸೂತಕರ್ಮಣ್ಯಸ್ಮಿನ್​ ಯಶೋಹರೇ ।<br />ಮೈಥಿಲೀಂ ಪ್ರತಿ ಸಂಪ್ರಾಪ್ತಃ ಪೌರೈರ್ಹೀನಾರ್ಥವಾದಿಭಿಃ ॥ ೮ ॥</div>
			<div class="verse">ಏತಾ ವಾಚೋ ಬಹುವಿಧಾಃ ಶ್ರುತ್ವಾಲಕ್ಷ್ಮಣಭಾಷಿತಾಃ ।<br />ಸುಮಂತ್ರಃ ಶ್ರದ್ಧಯಾ ಪ್ರಾಜ್ಞೋವಾಕ್ಯಮೇತದುವಾಚ ಹ ॥ ೯ ॥</div>
			<div class="verse">ನ ಸಂತಾಪಸ್ತ್ವಯಾ ಕಾರ್ಯಃ ಸೌಮಿತ್ರೇಮೈಥಿಲೀಂ ಪ್ರತಿ ।ದೃಷ್ಟಮೇತತ್​ ಪುರಾ ವಿಪ್ರೈಃ ಪಿತುಸ್ತೇಲಕ್ಷ್ಮಣಾಗ್ರತಃ ॥ ೧೦ ॥</div>
			<div class="verse">ಭವಿಷ್ಯತಿ ದೃಢಂ ರಾಮೋದುಃಖಪ್ರಾಯೋ ವಿಸೌಖ್ಯಭಾಕ್​ ।<br />ಪ್ರಾಪ್ಸ್ಯತೇ ಚ ಮಹಾಬಾಹುರ್ವಿಪ್ರಯೋಗಂ ಪ್ರಿಯೈರ್ಧು್ರವಮ್ ॥ ೧೧ ॥</div>
			<div class="verse">ತ್ವಾಂ ಚೈವ ಮೈಥಿಲೀಂ ಚೈವಶತ್ರುಘ್ನಭರತಾವುಭೌ ।<br />ಸಂತ್ಯಜಿಷ್ಯತಿ ಧರ್ಮಾತ್ಮಾ ಕಾಲೇನ ಮಹತಾಮಹಾನ್​ ॥ ೧೨ ॥</div>
			<div class="verse">ಇದಂ ತ್ವಯಿ ನ ವಕ್ತವ್ಯಂ ಸೌಮಿತ್ರೇಭರತೇಽಪಿ ವಾ ।<br />ರಾಜ್ಞಾ ವೋ ವ್ಯಾಹೃತಂ ವಾಕ್ಯಂ ದುರ್ವಾಸಾಯದುವಾಚ ಹ ॥ ೧೩ ॥</div>
			<div class="verse">ಮಹಾಜನಸಮೀಪೇ ಚ ಮಮ ಚೈವನರರ್ಷಭ ।<br />ಋಷಿಣಾ ವ್ಯಾಹೃತಂ ವಾಕ್ಯಂ ವಸಿಷ್ಠಸ್ಯ ಚಸಂನಿಧೌ ॥ ೧೪ ॥</div>
			<div class="verse">ಋಷೇಸ್ತು ವಚನಂ ಶ್ರುತ್ವಾ ಮಾಮಾಹಪುರುಷರ್ಷಭಃ ।<br />ಸೂತ ನ ಕ್ವಚಿದೇವಂ ತೇ ವಕ್ತವ್ಯಂಜನಸಂನಿಧೌ ॥ ೧೫ ॥</div>
			<div class="verse">ತಸ್ಯಾಹಂ ಲೋಕಪಾಲಸ್ಯ ವಾಕ್ಯಂ ತತ್​ಸುಸಮಾಹಿತಃ ।<br />ನೈವ ಜಾತ್ವನೃತಂ ಕಾರ್ಯಮಿತಿ ಮೇ ಸೌಮ್ಯ ದರ್ಶನಮ್ ॥ ೧೬ ॥</div>
			<div class="verse">ಸರ್ವಥೈವ ನ ವಕ್ತವ್ಯಂ ಮಯಾ ಸೌಮ್ಯತವಾಗ್ರಹಃ ।<br />ಯದಿ ತೇ ಶ್ರವಣೇ ಶ್ರದ್ಧಾ ಶ್ರೂಯತಾಂ ರಘುನಂದನ ॥ ೧೭ ॥</div>
			<div class="verse">ಯದ್ಯಪ್ಯಹಂ ನರೇಂದ್ರೇಣ ರಹಸ್ಯಂಶ್ರಾವಿತಃ ಪುರಾ ।<br />ತಥಾಪ್ಯುದಾಹರಿಷ್ಯಾಮಿ ದೈವಂ ಹಿದುರತಿಕ್ರಮಮ್ ॥ ೧೮ ॥</div>
			<div class="verse">ಯೇನೇದಮೀದೃಶಂ ಪ್ರಾಪ್ತಂ ದುಃಖಂ ಶೋಕಸಮನ್ವಿತಮ್ ।<br />ನ ತ್ವಯಾ ಭರತೇವಾಚ್ಯಂಶತ್ರುಘ್ನಸ್ಯಾಪಿ ಸಂನಿಧೌ ॥ ೧೯ ॥</div>
			<div class="verse">ತಚ್ಛ್ರುತ್ವಾಭಾಷಿತಂ ತಸ್ಯ ಗಂಭೀರಾರ್ಥಪದಂ ಮಹತ್​ ।<br />ತಥ್ಯಂ ಬ್ರೂಹೀತಿ ಸೌಮಿತ್ರಿಃ ಸೂತಂವಾಕ್ಯಮಥಾಬ್ರವೀತ್​ ॥ ೨೦ ॥</div>
			<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಾಶಃ ಸರ್ಗಃ</div>
			
			
			<div class="sname"><b>ಏಕಪಂಚಾಶಃ  ಸರ್ಗಃ - ದುರ್ವಾಸೋವಾಕ್ಯಕಥನಮ್</b> ೩೦ ಶ್ಲೋಕಗಳು</div>
			<div class="verse">ತಥಾ ಸಂಚೋದಿತಃ ಸೂತೋಲಕ್ಷ್ಮಣೇನ ಮಹಾತ್ಮಾನಾ ।<br />ತದ್ವಾಕ್ಯಮೃಷಿಣಾ ಪ್ರೋಕ್ತಂವ್ಯಾಹರ್ತುಮುಪಚಕ್ರಮೇ ॥</div>
			<div class="verse">ಪುರಾ ನಾಮ್ನಾ ಹಿ ದುರ್ವಾಸಾ ಅತ್ರೇಃ ಪುತ್ರೋ ಮಹಾಮುನಿಃ ।<br /></div>
			<p>ವಸಿಷ್ಠಾಶ್ರಮೇ ಪುಣ್ಯೇ ವಾರ್ಷಿಕ್ಯಂಸಮುವಾಸ ಹ ॥ ೨</p>
			<div class="verse">ತಮಾಶ್ರಮಂ ಮಹಾತೇಜಾಃ ಪಿತಾ ತೇಸುಮಹಾಯಶಾಃ ।<br />ಪುರೋಹಿತಂ ಮಹಾತ್ಮಾನಂದಿದೃಕ್ಷುರುಗಮತ್​ ಸ್ವಯಮ್ ॥ ೩ ॥</div>
			<div class="verse">ಸ ದೃಷ್ಟ್ವಾ ಸೂರ್ಯಸಂಕಾಶಂಜ್ವಲಂತಮಿವ ತೇಜಸಾ ।<br />ಉಪವಿಷ್ಟಂ ವಸಿಷ್ಠಸ್ಯ ಸವ್ಯಪಾರ್ಶೆ್ವÃಮಹಾಮುನಿಮ್ ॥ ೪ ॥</div>
			<div class="verse">ತೌ ಮುನೀ ತಾಪಸಶ್ರೇಷ್ಠೌ ವಿನೀತೋಹ್ಯಭ್ಯವಾದಯತ್​ ।<br />ಸ ತಾಭ್ಯಾಂ ಪೂಜಿತೋ ರಾಜಾಸ್ವಾಗತೇನಾಸನೇನ ಚ ॥ ೫ ॥</div>
			<div class="verse">ಪಾದ್ಯೇನ ಫಲಮೂಲೈಶ್ಚ ಉವಾಚ ಮುನಿಭಿಃ ಸಹ ।<br />ತೇಷಾಂ ತತ್ರೋಪವಿಷ್ಟಾನಾಂ ತಾಸ್ತಾಃ ಸುಮಧುರಾಃ ಕಥಾಃ ॥ ೬ ॥</div>
			<div class="verse">ಬಭೂವುಃ ಪರಮರ್ಷೀಣಾಂ ಮಧ್ಯಾದಿತ್ಯಗತೇಽಹನಿ ।<br />ತತಃ ಕಥಾಯಾಂ ಕಸ್ಯಾಂಚಿತ್​ ಪ್ರಾಂಜಲಿಃ ಪ್ರಗ್ರಹೋ ನೃಪಃ ॥ ೭ ॥</div>
			<div class="verse">ಉವಾಚ ತಂ ಮಹಾತ್ಮಾನಮತ್ರೇಃ ಪುತ್ರಂ ತಪೋಧನಮ್ ।<br />ಭಗವನ್​ ಕಿಂಪ್ರಮಾಣೇನ ಮಮವಂಶೋ ಭವಿಷ್ಯತಿ ॥ ೮ ॥</div>
			<div class="verse">ಕಿಮಾಯುಶ್ಚ ಹಿ ಮೇ ರಾಮಃ ಪುತ್ರಾಶ್ಚಾನ್ಯೇ ಕಿಮಾಯುಷಃ ।<br /> ರಾಮಸ್ಯ ಚ ಸುತಾ ಯೇಸ್ಯುಸ್ತೇಷಾಮಾಯುಃ ಕಿಯದ್ಭವೇತ್​ ॥೯</div>
			<div class="verse">ಕಾಮ್ಯಯಾ ಭಗವನ್​ ಬ್ರೂಹಿ ವಂಶಸ್ಯಾಸ್ಯ ಗತಿಂ ಮಮ ।<br />ತಚ್ಛ್ರುತ್ವಾ ವ್ಯಾಹೃತಂ ವಾಕ್ಯಂ ರಾಜ್ಞೋದಶರಥಸ್ಯ ಚ ॥ ೧೦ ॥</div>
			<div class="verse">ದುರ್ವಾಸಾಃ ಸುಮಹಾತೇಜಾವ್ಯಾಹರ್ತುಮುಚಕ್ರಮೇ ।<br />ಶೃಣು ರಾಜನ್​ ಪುರಾವೃತ್ತಂ ತಥಾದೈವಾಸುರೇ ಯುಧಿ ॥ ೧೧ ॥</div>
			<div class="verse">ದೈತ್ಯಾಃ ಸುರೈರ್ಭರ್ತ್ಸ್ಯಮಾನಾಭೃಗುಪತ್ನೀಂ ಸಮಾಶ್ರಿತಾಃ ।<br />ತಯಾ ದತ್ತಾಭಯಾಸ್ತತ್ರನ್ಯವಸನ್ನಭಯಾಸ್ತದಾ ॥ ೧೨ ॥</div>
			<div class="verse">ತಯಾ ಪರಗೃಹೀತಾಂಸ್ತಾನ್​ ದೃಷ್ಟ್ವಾಕ್ರುದ್ಧಃ ಸುರೇಶ್ವರಃ ।<br />ಚಕ್ರೇಣ ಶಿತಧಾರೇಣ ಭೃಗುಪತ್ನ್ಯಾಃಶಿರೋಽಹರತ್​ ॥ ೧೩ ॥</div>
			<div class="verse">ತತಸ್ತಾಂ ನಿಹತಾಂ ದೃಷ್ಟ್ವಾ ಪತ್ನೀಭೃಗುಕುಲೋದ್ವಹಃ ।<br />ಶಶಾಪ ಸಹಸಾ ಕ್ರುದ್ಧೋ ವಿಷ್ಣುಂರಿಪುಕುಲಾರ್ದನಮ್ ॥ ೧೪ ॥</div>
			<div class="verse">ಯಸ್ಮಾದವಧ್ಯಾಂ ಮೇ ಪತ್ನೀಮವಧೀಃ ಕ್ರೋಧಮೂರ್ಛಿತಃ ।<br />ತಸ್ಮಾತ್ತ್ವಂ ಮಾನುಷೇ ಲೋಕೇ ಜನಿಷ್ಯಸಿ ಜನಾರ್ದನ ॥ ೧೫ ॥</div>
			<div class="verse">ತತ್ರ ಪತ್ನೀವಿಯೋಗಂ ತ್ವಂ ಪ್ರಾಪ್ಸ್ಯಸೇ ಬಹುವಾರ್ಷಿಕಮ್ ।<br /> ಶಾಪಾಭಿಹಚೇತಾಃ ಸ ಸ್ವಾತ್ಮನಾಭಾವಿತೋಽಭವತ್​ ॥ ೧೬ ॥</div>
			<div class="verse">ಅರ್ಚಯಾಮಾಸ ತಂ ದೇವಂ ಭೃಗುಃ ಶಾಪೇನ ಪೀಡಿತಃ ।<br />ತಪಸರಾಧಿತೋ ದೇವೋಹ್ಯಬ್ರವೀದ್ಭಕ್ತವತ್ಸಲಃ ॥ ೧೭ ॥</div>
			<div class="verse">ಲೋಕಾನಾಂ ಸಂಪ್ರಿಯಾರ್ಥಂ ತು ತಂ ಶಾಪಂಗ್ರಾಹ್ಯಮುಕ್ತವಾನ್​ ।<br />ಇತಿ ಶಪ್ತೋ ಮಹಾತೇಜಾ ಭೃಗುಣಾಪೂರ್ವಜನ್ಮನಿ ॥ ೧೮ ॥</div>
			<div class="verse">ಇಹಾಗತೋ ಹಿ ಪುತ್ರತ್ವಂ ತವ ಪಾರ್ಥಿವಸತ್ತಮ ।<br />ರಾಮ ಇತ್ಯಭಿವಿಖ್ಯಾತಸ್ತ್ರಿಷು ಲೋಕೇಷುಮಾನದ ॥ ೧೯ ॥</div>
			<div class="verse">ತತ್ಫಲಂ ಪ್ರಾಪ್ಸ್ಯತೇ ಚಾಪಿಭೃಗುಶಾಪಕೃತಂ ಮಹತ್​ ।<br />ಅಯೋಧ್ಯಾಯಾಃ ಪತೀ ರಾಮೋದೀರ್ಘಕಾಲಂ ಭವಿಷ್ಯತಿ ॥ ೨೦ ॥</div>
			<div class="verse">ತತ್ರ ಪತ್ನೀವಿಯೋಗಂ ಚ ದೀರ್ಘಕಾಲಂ ಗಮಿಷ್ಯತಿ ।<br />ಸುಖಿನಶ್ಚ ಸಮೃದ್ಧಾಶ್ಚ ಭವಿಷ್ಯಂತಸ್ಯ ಯೇಽನುಗಾಃ ॥ ೨೧ ॥</div>
			<div class="verse">ದಶ ವರ್ಷಸಹಸ್ರಾಣಿ ದಶವರ್ಷಶತಾನಿ ಚ।<br />ರಾಮೋ ರಾಜ್ಯಮುಪಾಸಿತ್ವಾ ಬ್ರಹ್ಮಲೋಕಂಗಮಿಷ್ಯತಿ ॥ ೨೨ ॥</div>
			<div class="verse">ಸಮೃದ್ಧೈಶ್ಚಾಶ್ವಮೇಧೈಶ್ಚ ಇಷ್ಟ್ವಾಪರಮದುರ್ಜಯಃ ।<br />ರಾಜವಂಶಾಂಶ್ಚ ಬಹುಶೋ ಬಹೂನ್​ಸಂಸ್ಥಾಪಯಿಷ್ಯತಿ ॥ ೨೩ ॥</div>
			<div class="verse">ದ್ವೌ ಪುತ್ರೌ ತು ಭವಿಷ್ಯೇತೇ ಸೀತಾಯಾಂರಾಘವಸ್ಯ ತು ।<br />ಅನ್ಯತ್ರ ನ ತ್ವಯೋಧ್ಯಾಯಾಂ ಸತ್ಯಮೇತನ್ನ ಸಂಶಯಃ ॥ ೨೪ ॥</div>
			<div class="verse">ಸೀತಾಯಾಶ್ಚ ತತಃ ಪುತ್ರಾವಭಿಷೇಕ್ಷ್ಯತಿ ರಾಘವಃ ।<br />ಸ ಸರ್ವಮಖಿಲಂ ರಾಜ್ಞೋ ವಂಶಸ್ಯಾಹಗತಾಗತಮ್ ॥ ೨೫ ॥</div>
			<div class="verse">ಆಖ್ಯಾಯ ಸುಮಹಾತೇಜಾಸ್ತೂಷ್ಣೀಮಾಸೀನ್ಮಹಾಮುನಿಃ।<br />ತೂಷ್ಣೀಂಭೂತೇ ತದಾ ತಸ್ಮಿನ್​ ರಾಜಾದಶರಥೋ ಮುನೌ ॥ ೨೬ ॥</div>
			<div class="verse">ಅಭಿವಾದ್ಯ ಮಹಾತ್ಮಾನೌ ಪುನರಾಯಾತ್​ಪುರೋತ್ತಮಮ್ ।<br />ಏತದ್ವಚೋ ಮಯಾ ತತ್ರ ಮುನಿನಾ ವ್ಯಾಹೃತಂ ಪುರಾ ॥ ೨೭ ॥</div>
			<div class="verse">ಶ್ರುತಂ ಹೃದಿ ಚ ನಿಕ್ಷಿಪ್ತಂ ನಾನ್ಯಥಾತದ್ಭವಿಷ್ಯತಿ ।<br />ಏವಂ ಗತೇ ನ ಸಂತಾಪಂ ಕರ್ತುಮರ್ಹಸಿ ರಾಘವ ॥ ೨೮ ॥</div>
			<div class="verse">ಸೀತಾರ್ಥೇ ರಾಘವಾರ್ಥೇ ವಾ ದೃಢೋ ಭವನರೋತ್ತಮ ।<br />ಶ್ರುತ್ವಾ ತು ವ್ಯಾಹೃತಂ ವಾಕ್ಯಂ ಸೂತಸ್ಯ ಪರಮಾದ್ಭುತಮ್ ॥ ೨೯ ॥</div>
			<div class="verse">ಪ್ರಹರ್ಷಮತುಲಂ ಲೇಭೇ ಸಾಧು ಸಾಧ್ವಿತಿ ಚಾಬ್ರವೀತ್​ ।<br />ತತಃ ಸಂವದತೋರೇವಂ ಸೂತಲಕ್ಷ್ಮಣಯೋಃ ಪಥಿ ॥ ೩೦ ॥</div>
			<p>ಅಸ್ತಮರ್ಕೇ ಗತೇ ವಾಸಂ ಕೇಶಿನ್ಯಾಂತಾವಥೋಷತುಃ ॥</p>
			<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಪಂಚಾಶಃ ಸರ್ಗಃ</div>
			
			
			<div class="sname"><b>ದ್ವಿಪಂಚಾಶಃ  ಸರ್ಗಃ - ರಾಮಸಮಾಧಾನಮ್</b> ೧೯ ಶ್ಲೋಕಗಳು</div>
			<div class="verse">ತತ್ರ ತಾಂ ರಜನೀಮುಷ್ಯ ಕೇಶಿನ್ಯಾಂರಘುನಂದನಃ ।<br />ಪ್ರಭಾತೇ ಪುನರುತ್ಥಾಯ ಲಕ್ಷ್ಮಣಃ ಪ್ರಯಯೌ ತದಾ ॥ ೧ ॥</div>
			<div class="verse">ತತೋರ್ಽಧದಿವಸೇ ಪ್ರಾಪ್ತೇ ಪ್ರವಿವೇಶಮಹಾರಥಃ ।<br />ಅಯೋಧ್ಯಾಂ ರತ್ನಸಂಪೂರ್ಣಾಂಹೃಷ್ಟಪುಷ್ಟಜನಾವೃತಾಮ್ ॥ ೨ ॥</div>
			<div class="verse">ಸೌಮಿತ್ರಿಸ್ತು ಪರಂ ದೈನ್ಯಂ ಜಗಾಮಸುಮಹಾಮತಿಃ ।<br />ರಾಮಪಾದೌ ಸಮಾಸಾದ್ಯ ವಕ್ಷ್ಯಾಮಿ ಕಿಮಹಂಗತಃ ॥ ೩ ॥</div>
			<div class="verse">ತಸ್ಮೈವಂ ಚಿಂತಮಾನಸ್ಯ ಭವನಂಶಶಿಸಂನಿಭಮ್ ।<br />ರಾಮಸ್ಯ ಪರಮೋದಾರಂ ಪುರಸ್ತಾತ್​ಸಮದೃಶ್ಯತ ॥ ೪ ॥</div>
			<div class="verse"><span>ರಾಜ್ಞಸ್ತು ಭವನದ್ವಾರಿ ಸೋಽವತೀರ್ಯ ನರೋತ್ತಮಃ ।<br />ಅವಙ್ಮುಖೋ ದೀನಮನಾಃ ಪ್ರವಿವೇಶಾನಿವಾರಿತಃ ॥ ೫ ॥</div>
				<div class="verse">ಸ ದೃಷ್ಟ್ವಾ ರಾಘವಂ ದೀನಮಾಸೀನಂಪರಮಾಸನೇ ।ನೇತ್ರಾಭ್ಯಾಮಶ್ರುಪೂರ್ಣಾಭ್ಯಾಂದದರ್ಶಾಗ್ರಜಮಗ್ರತಃ ॥ </span>೬</div>
				<div class="verse">ಜಗ್ರಾಹ ಚರಣೌ ತಸ್ಯ ಲಕ್ಷ್ಮಣೋದೀನಚೇತನಃ ।<br />ಉವಾಚ ದೀನಯಾ ವಾಚಾ ಪ್ರಾಂಜಲಿಃ ಸುಸಮಾಹಿತಃ ॥ ೭ ॥</div>
				<div class="verse">ಆರ್ಯಸ್ಯಾಜ್ಞಾಂ ಪುರಸ್ಕೃತ್ಯ ವಿಸೃಜ್ಯ ಜನಕಾತ್ಮಜಾಮ್ ।<br />ಗಂಗಾತೀರೇ ಯಥೋದ್ದಿಷ್ಟೇವಾಲ್ಮೀಕೇರಾಶ್ರಮೇ ಶುಚೌ ॥ ೮ ॥</div>
				<div class="verse">ತತ್ರ ತಾಂ ಚ ಶುಭಾಚಾರಾಮಾಶ್ರಮಾಂತೇಯಶಸ್ವಿನೀಮ್ ।<br />ಪುನರಪ್ಯಾಗತೋ ವೀರಪಾದಮೂಲಮುಪಾಸಿತುಮ್ ॥ ೯ ॥</div>
				<div class="verse">ಮಾ ಶುಚಃ ಪುರುಷವ್ಯಾಘ್ರ ಕಾಲಸ್ಯ ಗತಿರೀದೃಶೀ ।<br />ತ್ವದ್ವಿಧಾ ನ ಹಿ ಶೋಚಂತಿ ಬುದ್ಧಿಮಂತೋಮನಸ್ವಿನಃ ॥ ೧೦ ॥</div>
				<div class="verse">ಸರ್ವೇ ಕ್ಷಯಾಂತಾ ನಿಚಯಾಃ ಪತನಾಂತಾಃಸಮುಚ್ಛ್ರಯಾಃ ।<br />ಸಂಯೋಗಾ ವಿಪ್ರಯೋಗಾಂತಾಮರಣಾಂತಂ ಚ ಜೀವಿತಮ್ ॥ ೧೧ ॥</div>
				<div class="verse">ತಸ್ಮಾತ್​ ಪುತ್ರೇಷು ದಾರೇಷು ಮಿತ್ರೇಷುಚ ಧನೇಷು ಚ ।<br />ನಾತಿಪ್ರಸಂಗಃ ಕರ್ತವ್ಯೋವಿಪ್ರಯೋಗೋ ಹಿ ತೈರ್ಧು್ರವಮ್ ॥ ೧೨ ॥</div>
				<div class="verse">ಶಕ್ತಸ್ತ್ವಮಾತ್ಮನಾತ್ಮಾನಂ ವಿನೇತುಂಮನಸೈವ ಹಿ ।<br />ಲೋಕಾನ್​ ಸರ್ವಾಂಶ್ಚ ಕಾಕುತ್ಸ್ಥ ಕಿಂಪುನಃ ಶೋಕಮಾತ್ಮನಃ ॥ ೧೩ ॥</div>
				<div class="verse">ನೇದೃಶೇಷು ವಿಮುಹ್ಯಂತಿ ತ್ವದ್ವಿಧಾಃ ಪುರುಷರ್ಷಭಾಃ ।<br />ಅಪವಾದಃ ಸ ಕಿಲ ತೇ ಪುನರೇಷ್ಯತಿರಾಘವ ॥ ೧೪ ॥</div>
				<div class="verse">ಯದರ್ಥಂ ಮೈಥಿಲೀ ತ್ಯಕ್ತ್ವಾಅಪವಾದಭಯಾನ್ನೃಪ ।<br />ಸೋಽಪವಾದಃ ಪುರೇ ರಾಜನ್​ ಭವಿಷ್ಯತಿ ನಸಂಶಯಃ ॥ ೧೫ ॥</div>
				<div class="verse">ಸ ತ್ವಂ ಪುರುಷಶಾರ್ದೂಲ ಧೈರ್ಯೇಣಸುಸಮಾಹಿತಃ ।<br />ತ್ಯಜೈನಾಂ ದುರ್ಬಲಾಂ ಬುದ್ಧಿಂ ಸಂತಾಪಂ ಮಾಕುರುಷ್ವ ಹ ॥ ೧೬ ॥</div>
				<div class="verse">ಏವಮುಕ್ತಃ ಸ ಕಾಕುತ್ಸ್ಥೋಲಕ್ಷ್ಮಣೇನ ಮಹಾತ್ಮನಾ ।<br />ಉವಾಚ ಪರಯಾ ಪ್ರೀತ್ಯಾ ಸೌಮಿತ್ರಂಮಿತ್ರವತ್ಸಲಃ ॥ ೧೭ ॥</div>
				<div class="verse">ಏವಮೇತನ್ನರಶ್ರೇಷ್ಠ ಯಥಾ ವದಸಿ ಲಕ್ಷ್ಮಣ ।<br />ಪರಿತೋಷಶ್ಚ ಮೇ ವೀರ ಮಮಕಾರ್ಯಾನುಶಾಸನೇ ॥ ೧೮ ॥</div>
				<div class="verse">ನಿರ್ವೃತಿಶ್ಚಾಗತಾ ಸೌಮ್ಯ ಸಂತಾಪಶ್ಚನಿರಾಕೃತಃ ।<br />ಭವದ್ವಾಕ್ಯೈಃ ಸುರುಚಿರೈರನುನೀತೋಽಸ್ಮಿ ಲಕ್ಷ್ಮಣ ॥ ೧೯ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಪಂಚಾಶಃ ಸರ್ಗಃ</div>
				
				
				<div class="sname"><b>ತ್ರಿಪಂಚಾಶಃ  ಸರ್ಗಃ - ನೃಗಶಾಪಕಥನಮ್ </b> ೨೬ ಶ್ಲೋಕಗಳು</div>
				<div class="verse">ಲಕ್ಷ್ಮಣಸ್ಯ ತು ತದ್ವಾಕ್ಯಂ ನಿಶಮ್ಯ ಪರಮಾದ್ಭುತಮ್ ।<br />ಸುಪ್ರೀತಶ್ಚಾಭವದ್ರಾಮೋವಾಕ್ಯಮೇತದುವಾಚ ಹ ॥ ೧ ॥</div>
				<div class="verse">ದುರ್ಲಭಸ್ತ್ವೀದೃಶೋ ಬಂಧುರಸ್ಮಿನ್​ಕಾಲೇ ವಿಶೇಷತಃ ।<br />ಯಾದೃಶಸ್ತ್ವಂ ಮಹಾಬುದ್ಧೇ ಮಮಸೌಮ್ಯ ಮನೋಽನುಗಃ ॥ ೨ ॥</div>
				<div class="verse">ಯಚ್ಚ ಮೇ ಹೃದಯೇ ಕಿಂಚಿದ್ವರ್ತತೇಶುಭಲಕ್ಷಣಃ ।<br />ತನ್ನಿಶಾಮಯ ಚ ಶ್ರುತ್ವಾ ಕುರುಷ್ವವಚನಂ ಮಮ ॥ ೩ ॥</div>
				<div class="verse">ಚತ್ವಾರೋ ದಿವಸಾಃ ಸೌಮ್ಯ ಕಾರ್ಯಂಪೌರಜನಸ್ಯ ವೈ ।<br />ಅಕುರ್ವಾಣಸ್ಯ ಸೌಮಿತ್ರೇ ತನ್ಮೇ ಮರ್ಮಾಣಿಕೃಂತತಿ ॥ ೪ ॥</div>
				<div class="verse">ಅಹೂಯಂತಾಂ ಪ್ರಕೃತಯಃ ಪುರೋಧಾ ಮಂತ್ರಿಣಸ್ತಥಾ ।<br />ಕಾರ್ಯಾರ್ಥಿನಶ್ಚ ಪುರುಷಾಃ ಸ್ತ್ರಿಯೋ ವಾಪುರುಷರ್ಷಭ ॥ ೫ ॥</div>
				<div class="verse">ಪೌರಕಾರ್ಯಾಣಿ ಯೋ ರಾಜಾ ನ ಕರೋತಿ ದಿನೇ ದಿನೇ ।<br /> ಸಂವೃತೇ ನರಕೇ ಘೋರೇ ಪತಿತೋನಾತ್ರ ಸಂಶಯಃ ॥ ೬ ॥</div>
				<div class="verse">ಶ್ರೂಯತೇ ಹಿ ಪುರಾ ನೃಗೋ ನಾಮಮಹಾಯಶಾಃ ।<br />ಬಭೂವ ಪೃಥಿವೀಪಾಲೋ ಬ್ರಹ್ಮಣಃ ಸತ್ಯವಾಕ್​ಶುಚಿಃ ॥ ೭ ॥</div>
				<div class="verse">ಸ ಕದಾಚಿದ್ಗವಾಂ ಕೋಟೀಃ ಸವತ್ಸಾಃ ಸ್ವರ್ಣಭೂಷಿತಾಃ ।<br />ನೃದೇವೋ ಭೂಮಿದೇವೇಭ್ಯಃಪುಷ್ಕರೇಷು ದದೌ ನೃಪಃ ॥ ೮ ॥</div>
				<div class="verse">ತತಃ ಸಂಗಾದ್ಗತಾ ಧೇನುಃ ಸವತ್ಸಾಸ್ಪರ್ಶಿತಾನಘ ।<br />ಬ್ರಾಹ್ಮಣಸ್ಯಾಹಿತಾಗ್ನೇಶ್ಚದರಿದ್ರಸ್ಯೋಂಛವರ್ತಿನಃ ॥</div>
				<div class="verse">ಸ ನಷ್ಟಾಂ ಗಾಂ ಕ್ಷುಧಾರ್ತೋ ವೈಅನ್ವಿಷ್ಯಂಸ್ತತ್ರ ತತ್ರ ಚ ।<br />ನಾಪಶ್ಯತ್​ ಸರ್ವರಾಜ್ಯೇಷುಸಂವತ್ಸರಗಣಾನ್​ ಬಹೂನ್​ ॥ ೧೦ ॥</div>
				<div class="verse">ತತಃ ಕನಖಲಂ ಗತ್ವಾ ಜೀರ್ಣವತ್ಸಾಂ ನಿರಾಮಯಮ್ ।<br />ದದರ್ಶ ಗಾಂ ಸ್ವಕಾಂ ಧೇನುಂ ಬ್ರಾಹ್ಮಣಸ್ಯ ನಿವೇಶನೇ ॥ ೧೧ ॥</div>
				<div class="verse">ಅಥ ತಾಂ ನಾಮಧೇಯೇನ ಸ್ವಕೇನೋವಾಚ ಸ ದ್ವಿಜಃ ।<br />ಆಗಚ್ಛ ಶಬಲೇತ್ಯೇವಂ ಸಾ ತು ಶುಶ್ರಾವಗೌಃ ಸ್ವರಮ್ ॥ ೧೨ ॥</div>
				<div class="verse">ತಸ್ಯ ತು ಸ್ವರಮಾಜ್ಞಯ ಕ್ಷುಧಾರ್ತಸ್ಯದ್ವಿಜಸ್ಯ ವೈ ।<br />ಅನ್ವಗಾತ್​ ಪೃಷ್ಠತಃ ಸಾ ಗೌರ್ಗಚ್ಛಂತಂಪಾವಕೋಪಮಮ್ ॥ ೧೩ ॥</div>
				<div class="verse">ಯೋಽಪಿ ಪಾಲಯತೇ ವಿಪ್ರಃ ಸೋಽಪಿಗಾಮನ್ವಗಾದ್ದ್ರುತಮ್ ।<br />ಗತ್ವಾ ತಮೃಷಿಮಾಚಷ್ಟ ಮಮ ಗೌರಿತಿಸತ್ವರಮ್ ॥ ೧೪ ॥</div>
				<div class="verse">ಸ್ಪರ್ಶಿತಾ ರಾಜಸಿಂಹೇನ ಮಮ ದತ್ತ್ವಾನೃಗೇಣ ಹ ।<br />ತಯೋರ್ಬಾ್ರಹ್ಮಣಯೋರ್ವಾದೋ ಮಹಾನಾಸೀ ದ್ವಿಪಶ್ಚಿತೋಃ ॥ ೧೫ ॥</div>
				<div class="verse">ವಿವದಂತೌ ತತೋಽನ್ಯೋನ್ಯಂದಾತಾರಮಭಿಜಗ್ಮತುಃ ।<br />ತೌ ರಾಜಭವನದ್ವಾರಿ ಅಪ್ರಾಪ್ಯನೃಗದರ್ಶನಮ್ ॥ ೧೬ ॥</div>
				<div class="verse">ಅಹೋರಾತ್ರಾಣ್ಯನೇಕಾನಿ ವಸಂತೌಕ್ರೋಧಮೀಯತುಃ ।<br />ಊಚುತುಶ್ಚ ಮಹಾತ್ಮಾನೌ ತಾವುಭೌ ದ್ವಿಜಸತ್ತಮೌ ॥ ೧೭ ॥</div>
				<div class="verse">ಕ್ರುದ್ಧೌ ಪರಮಸಂತಪ್ತೌ ವಾಕ್ಯಂಘೋರಾಭಿಸಂಹಿತಮ್ ।<br />ಅರ್ಥಿನಾಂ ಕಾರ್ಯಸಿದ್ಧ್ಯರ್ಥಂ ಯಸ್ಮಾತ್ತ್ವಂನೈಷಿ ದರ್ಶನಮ್ ॥ ೧೮ ॥</div>
				<div class="verse">ಅದೃಶ್ಯಃ ಸರ್ವಭೂತಾನಾಂ ಕೃಕಲಾಸೋಭವಿಷ್ಯಸಿ ।<br />ಬಹುವರ್ಷಸಹಸ್ರಾಣಿ ಬಹುವರ್ಷಶತಾನಿ ಚ ॥ ೧೯ ॥</div>
				<div class="verse">ಶ್ವಭ್ರೇಽಸ್ಮಿನ್​ ಕೃಕಲಾಸೋ ವೈದೀರ್ಘಕಾಲಂ ವಸಿಷ್ಯಸಿ ।<br />ಉತ್ಪತ್ಸ್ಯತೇ ಹಿ ಲೋಕೇಽಸ್ಮಿನ್​ ಯದೂನಾಂಕೀರ್ತಿವರ್ಧನಃ ॥ ೨೦ ॥</div>
				<div class="verse">ವಾಸುದೇವ ಇತಿ ಖ್ಯಾತೋ ಲೋಕೇಪುರುಷವಿಗ್ರಹಃ ।<br />ಸ ತೇ ಮೋಕ್ಷಯಿತಾರಾಜಂಸ್ತಸ್ಮಾಚ್ಛಾಪಾದ್ಭವಿಷ್ಯತಿ ॥ ೨೧ ॥</div>
				<div class="verse">ಕೃತಾ ಚ ತೇನ ಕಾಲೇನ ನಿಷ್ಕೃತಿಸ್ತೇಭವಿಷ್ಯತಿ ।<br />ಭಾರಾವತರಣಾರ್ಥಂ ಹಿನರನಾರಾಯಣಾವುಭೌ ॥ ೨೨ ॥</div>
				<div class="verse">ಉತ್ಪಸ್ಯೇತೇ ಮಹೀವೀರ್ಯೌ ಕಲೌ ಯುಗಉಪಸ್ಥಿತೇ ।<br />ಏವಂ ತೌ ಶಾಪಮುತ್ಸೃಜ್ಯ ಬ್ರಾಹ್ಮಣೌ ವಿಗತಜ್ವರೌ ॥ ೨೩ ॥</div>
				<div class="verse">ತಾಂ ಗಾಂ ಹಿ ದುರ್ಬಲಂ ವೃದ್ಧಾಂದದತುರ್ಬಾ್ರಹ್ಮಣಾಯ ವೈ ।<br />ಏವಂ ಸ ರಾಜಾ ತ್ವಂ ಶಾಪಮುಪಭುಂಕ್ತೇಸುದಾರುಣಮ್ ॥ ೨೪ ॥</div>
				<div class="verse">ಕಾರ್ಯಾರ್ಥಿನಾಂ ವಿಮರ್ದೋ ಹಿ ರಾಜ್ಞಾಂದೋಷಾಯ ಕಲ್ಪತೇ ।<br />ತಚ್ಛೀಘ್ರಂ ದರ್ಶನಂ ಮಹ್ಯಮಭಿವರ್ತಂತು ಕಾರ್ಯಿಣಃ ॥ ೨೫ ॥</div>
				<div class="verse">ಸುಕೃತಸ್ಯ ಹಿ ಕಾರ್ಯಸ್ಯ ಫಲಂ ನಾವೈತಿಪಾರ್ಥಿವಃ ।<br />ತಸ್ಮಾದ್ಗಚ್ಛ ಪ್ರತೀಕ್ಷಸ್ವ ಸೌಮಿತ್ರೇಕಾರ್ಯವಾನ್​ ಜನಃ ॥ ೨೬ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಪಂಚಾಶಃ ಸರ್ಗಃ</div>
				
				
				<div class="sname"><b>ಚತುಷ್ಪಂಚಾಶಃ  ಸರ್ಗಃ -  ನೃಗಶ್ವಭ್ರ ಪ್ರವೇಶಃ </b> ೧೯ ಶ್ಲೋಕಗಳು</div>
				<div class="verse">ರಾಮಸ್ಯ ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರಮಾರ್ಥವಿತ್​ ।<br />ಉವಾಚ ಪ್ರಾಂಜಲಿರ್ವಾಕ್ಯಂ ರಾಘವಂದೀಪ್ತತೇಜಸಮ್ ॥ ೧ ॥</div>
				<div class="verse">ಅಲ್ಪಾಪರಾಧೇ ಕಾಕುತ್ಸ್ಥ ದ್ವಿಜಾಭ್ಯಾಂ ಶಾಪಈದೃಶಃ ।<br />ಮಹಾನ್ನೃಗಸ್ಯ ರಾಜರ್ಷೇರ್ಯಮದಂಡಇವಾಪರಃ ॥ ೨ ॥</div>
				<div class="verse">ಶ್ರುತ್ವಾ ತು ಪಾಪಸಂಯುಕ್ತಮಾತ್ಮಾನಂಪುರುಷರ್ಷಭ ।<br />ಕಿಮುವಾಚ ನೃಗೋ ರಾಜಾ ದ್ವಿಜೌಕ್ರೋಧಸಮನ್ವಿತೌ ॥ ೩ ॥</div>
				<div class="verse">ಲಕ್ಷ್ಮಣೇನೈವಮುಕ್ತಸ್ತು ರಾಘವಃ ಪುನರಬ್ರವೀತ್​ ।<br />ಶೃಣು ಸೌಮ್ಯ ಯಥಾಪೂರ್ವಂ ಸ ರಾಜಾಶಾಪವಿಕ್ಷತಃ ॥ ೪ ॥</div>
				<div class="verse">ಅಥಾಧ್ವನಿ ಗತೌ ವಿಪ್ರೌ ವಿಜ್ಞಾಯ ಸನೃಗಸ್ತದಾ ।<br />ಆಹೂಯ ಮಂತ್ರಿಣಃ ಸರ್ವಾನ್ನೈಗಮಾನ್​ಸಪುರೋಧಸಃ ॥ ೫ ॥</div>
				<div class="verse">ತಾನುವಾಚ ನೃಗೋ ರಾಜಾ ಸರ್ವಾಶ್ಚಪ್ರಕೃತೀಸ್ತಥಾ ।<br />ದುಃಖೇನ ಸುಸಮಾವಿಷ್ಟಃ ಶ್ರೂಯತಾಂಮೇ ಸಮಾಹಿತೈಃ ॥ ೬ ॥</div>
				<div class="verse"><span>ನಾರದಃ ಪರ್ವತಶ್ಚೈವ ಮಮ ದತ್ತ್ವಾಮಹದ್ಭಯಮ್ ।<br /> ಗತೌ ತ್ರಿಭುವನಂ ಭದ್ರೌ ವಾಯುಭೂತಾವನಿಂದಿತೌ ॥ </span>೭</div>
				<div class="verse">ಕುಮಾರೋಽಯಂ ವಸುರ್ನಾಮ ಸದೇವೋಽದ್ಯಾಭಿಷಿಚ್ಯತಾಮ್ ।<br />ಶ್ವಭ್ರಂ ಚ ಯತ್​ ಸುಖಸ್ಪರ್ಶಂಕ್ರಿಯತಾಂ ಶಿಲ್ಪಿಭಿರ್ಮಮ ॥ ೮ ॥</div>
				<div class="verse">ಯತ್ರಾಹಂ ಸಂಕ್ಷಯಿಷ್ಯಾಮಿ ಶಾಪಂಬ್ರಾಹ್ಮಣನಿಃಸೃತಮ್ ।<br />ವರ್ಷಘ್ನಮೇಕಂ ಶ್ವಭ್ರಂ ತುಹಿಮಘ್ನಮಪರಂ ತಥಾ ॥ ೯ ॥</div>
				<div class="verse">ಗ್ರೀಷ್ಮಘ್ನಂ ತು ಸುಖಸ್ಪರ್ಶಮೇಕಂಕುರ್ವಂತು ಶಿಲ್ಪಿನಃ ।<br />ಫಲವಂತಶ್ಚ ಯೇ ವೃಕ್ಷಾಃ ಪುಷ್ಪವತ್ಯಶ್ಚ ಯಾ ಲತಾಃ ॥ ೧೦ ॥</div>
				<div class="verse">ವಿರೋಪ್ಯಂತಾಂಬಹುವಿಧಾಶ್ಛಾಯಾವಂತಶ್ಚ ಗುಲ್ಮಿನಃ ।<br />ಕ್ರಿಯತಾಂ ರಮಣೀಯಂ ಚ ಶ್ವಭ್ರಾಣಾಂಸರ್ವತೋದಿಶಮ್ ॥ ೧೧ ॥</div>
				<div class="verse">ಸುಖಮತ್ರ ವಷಿಷ್ಯಾಮಿ ಯಾವತ್ಕಾಲಸ್ಯ ಪರ್ಯಯಃ ।<br />ಪುಷ್ಪಾಣಿ ಚ ಸುಗಂಧೀನಿ ಕ್ರಾಯಂತಾಂತೇಷು ನಿತ್ಯಶಃ ॥ ೧೨ ॥</div>
				<div class="verse">ಪರಿವಾರ್ಯ ಯಥಾ ಮೇ ಸ್ಯುರಧ್ಯರ್ಧಂಯೋಜನಂ ತಥಾ ।<br />ಏವಂ ಕೃತ್ವಾ ವಿಧಾನಂ ಸ ಸಂದಿದೇಶ ವಸುಂತದಾ ॥ ೧೩ ॥</div>
				<div class="verse">ಧರ್ಮನಿತ್ಯಃ ಪ್ರಜಾಃ ಪುತ್ರ ಕ್ಷತ್ತ್ರಧರ್ಮೇಣ ಪಾಲಯ ।<br /> ಪ್ರತ್ಯಕ್ಷಂ ತೇ ಯಥಾ ಶಾಪೋ ದ್ವಿಜಾಭ್ಯಾಂಮಯಿ ಪಾತಿತಃ ॥ ೧೪ ॥</div>
				<div class="verse">ನರಶ್ರೇಷ್ಠ ಸರೋಷಾಭ್ಯಾಮಪರಾಧೇಽಪಿ ತಾದೃಶೇ ।<br />ಮಾ ಕೃಥಾಸ್ತ್ವನುಸಂತಾಪಂಮತ್ಕೃತೇಽಪಿ ನರರ್ಷಭ ॥ ೧೫ ॥</div>
				<div class="verse">ಕೃತಾಂತಃ ಕುಶಲಃ ಪುತ್ರ ಯೇನಾಸ್ಮಿ ವ್ಯಸನೀಕೃತಃ ।<br />ಪ್ರಾಪ್ತವ್ಯಾನ್ಯೇವ ಪ್ರಾಪ್ನೋತಿಗಂತವ್ಯಾನ್ಯೇವ ಗಚ್ಛತಿ ॥ ೧೬ ॥</div>
				<div class="verse">ಲಬ್ಧವ್ಯಾನ್ಯೇವ ಲಭತೇ ದುಃಖಾನಿ ಚ ಸುಖಾನಿಚ ।<br />ಪೂರ್ವೇ ಜಾತ್ಯಂತರೇ ವತ್ಸ ಮಯಾಪಾಪಂ ಮಹತ್​ ಕೃತಮ್ ॥ ೧೭ ॥</div>
				<div class="verse">ತಸ್ಮಾತ್​ ಪ್ರಾಪ್ತಂ ಮಯಾ ಪುತ್ರ ಮಾವಿಷಾದಂ ಕುರುಷ್ವ ಹ ।<br />ಏವಮುಕ್ತ್ವಾ ನಗಸ್ತತ್ರ ಸುತಂ ರಾಜಾಮಹಾಯಶಾಃ ॥ ೧೮ ॥</div>
				<p>ಶ್ವಭ್ರಂ ಜಗಾಮ ಸುಕೃತಂ ವಾಸಾಯಪುರುಷರ್ಷಭ ॥</p>
				<div class="verse">ಏವಂ ಪ್ರವಿಶ್ಯೈವ ನೃಪಸ್ತದಾನೀಂಶ್ವಭ್ರಂ ಮಹಾರತ್ನವಿಭೂಷಿತಂ ತತ್​ ।<br />ಸಂಪಾದಯಾಮಾಸ ತದಾ ಮಹಾತ್ಮಾಶಾಪಂ ದ್ವಿಜಾಭ್ಯಾಂ ಹಿ ರುಷಾವಿಮುಕ್ತಮ್ ॥ ೧೯ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಷ್ಪಂಚಾಶಃ ಸರ್ಗಃ</div>
				
				
				<div class="sname"><b>ಪಂಚಪಂಚಾಶಃ  ಸರ್ಗಃ - ನಿಮಿವಸಿಷ್ಠಶಾಪಃ</b> ೨೧ ಶ್ಲೋಕಗಳು</div>
				<div class="verse">ಏಷ ತೇ ನೃಗಶಾಪಾಸ್ಯ ವಿಸ್ತರೋಽಭಿಹತೋ ಮಯಾ ।<br />ಯದ್ಯಸ್ತಿ ಶ್ರವಣೇ ಶ್ರದ್ಧಾ ಶೃಣುಷ್ವೇಹಾಪರಾಂ ಕಥಾಮ್ ॥ ೧ ॥</div>
				<div class="verse">ಏವಮುಕ್ತಸ್ತು ರಾಮೇಣ ಸೌಮಿತ್ರಿಃ ಪುನರಬ್ರವೀತ್​ ।<br />ತೃಪ್ತಿರಾಶ್ಚರ್ಯಭೂತಾನಾಂ ಕಥಾನಾಂ ನಾಸ್ತಿಮೇ ನೃಪ ॥ ೨ ॥</div>
				<div class="verse">ಲಕ್ಷ್ಮಣೇನೈವಮುಕ್ತಸ್ತು ರಾಮಇಕ್ಷ್ವಾಕುನಂದನಃ ।<br />ಕಥಾಂ ಪರಮಧರ್ಮಿಷ್ಠಾಂವ್ಯಾಹರ್ತುಮುಪಚಕ್ರಮೇ ॥</div>
				<div class="verse">ಆಸೀದ್ರಾಜಾ ನಿಮಿರ್ನಾಮ ಇಕ್ಷ್ವಾಕೂಣಾಂ ಮಹಾತ್ಮನಾಮ್ ।<br />ಪುತ್ರೋ ದ್ವಾದಶಮೋ ವೀರ್ಯೋ ಧರ್ಮೇ ಚ ಪರಿನಿಷ್ಠಿತಃ ॥ ೪ ॥</div>
				<div class="verse">ಸ ರಾಜಾ ವೀರ್ಯಸಂಪನ್ನಃ ಪುರಂದೇವಪುರೋಪಮಮ್ ।<br />ನಿವೇಶಯಾಮಾಸ ತದಾ ಅಭ್ಯಾಶೇಗೌತಮಸ್ಯ ತು ॥ ೫ ॥</div>
				<div class="verse">ಪುರಸ್ಯ ಸುಕೃತಂ ನಾಮವೈಜಯಂತಮಿತಿ ಶ್ರುತಮ್ ।<br /> ನಿವೇಶಂ ಯತ್ರ ರಾಜರ್ಷಿರ್ನಿಮಿಶ್ಚಕ್ರೇಮಹಾಯಶಾಃ ॥ ೬ ॥</div>
				<div class="verse">ತಸ್ಯ ಬುದ್ಧಿಃ ಸಮುತ್ಪನ್ನಾ ನಿವೇಶ್ಯ ಸುಮಹಾಪುರಮ್ ।<br />ಯಜೇಯಂ ದೀರ್ಘಸತ್ರೇಣ ಪಿತುಃಪ್ರಹ್ಲಾದಯನ್​ ಮನಃ ॥ ೭ ॥</div>
				<div class="verse">ತತಃ ಪಿತರಮಾಮಂತ್ರ್ಯ ಇಕ್ಷ್ವಾಕುಂ ಹಿಮನೋಃ ಸುತಮ್ ।<br />ವಸಿಷ್ಠಂ ವರಯಾಮಾಸ ಪೂರ್ವಂಬ್ರಹ್ಮರ್ಷಿಸತ್ತಮಮ್ ॥ ೮ ॥</div>
				<div class="verse">ಅನಂತರಂ ಸರಾಜರ್ಷಿರ್ನಿಮಿರಿಕ್ಷ್ವಾಕುನಂದನಃ ।<br />ಅತ್ರಮಂಗಿರಸಂ ಚೈವ ಭೃಗುಂ ಚೈವತಪೋಧನಮ್ ॥ ೯ ॥</div>
				<div class="verse">ತಮುವಾಚ ವಸಿಷ್ಠಸ್ತು ನಿಮಿಂರಾಜರ್ಷಿಸತ್ತಮಮ್ ।<br />ವೃತೋಽಹಂ ಪೂರ್ವಮಿಂದ್ರೇಣ ಅಂತರಂಪ್ರತಿಪಾಲಯ ॥ ೧೦ ॥</div>
				<div class="verse">ಅನಂತರಂ ಮಹಾವಿಪ್ರೋ ಗೌತಮಃ ಪ್ರತ್ಯಪೂರಯತ್​ ।<br />ವಸಿಷ್ಠೋಽಪಿ ಮಹಾತೇಜಾಇಂದ್ರಯಜ್ಞಮಥಾಕರೋತ್​ ॥ ೧೧ ॥</div>
				<div class="verse">ನಿಮಿಸ್ತು ರಾಜಾ ವಿಪ್ರಾಂಸ್ತಾನ್​ ಸಮಾನೀಯನರಾಧಿಪಃ ।<br />ಅಯಜದ್ಧಿಮವತ್ಪಾರ್ಶೆ್ವÃ ಸ್ವಪುರಸ್ಯ ಸಮೀಪತಃ ॥ ೧೨ ॥</div>
				<div class="verse">ಪಂಚ ವರ್ಷಸಹಸ್ರಾಣಿ ರಾಜಾದೀಕ್ಷಾಮುಪಾಗತಮ್ ।<br /> ಇಂದ್ಯಯಜ್ಞಾವಸಾನೇ ತು ವಸಿಷ್ಠೋಭಗವಾನೃಷಿಃ ॥ ೧೩ ॥</div>
				<div class="verse">ಸಕಾಶಮಾಗತೋ ರಾಜ್ಞೋ ಹೌತ್ರಂಕರ್ತುಮನಿಂದಿತಃ ।<br />ತದಂತರಮಥಾಪಶ್ಯದ್ಗೌತಮೇನಾಭಿಪೂರಿತಮ್ ॥ ೧೪ ॥</div>
				<div class="verse">ಕೋಪೇನ ಮಹತಾವಿಷ್ಟೋ ವಸಿಷ್ಠೋಬ್ರಹ್ಮಣಃ ಸುತಃ ।<br />ಸ ರಾಜ್ಞೋ ದರ್ಶನಾಕಾಂಕ್ಷೀ ಮುಹೂರ್ತಂಸಮುಪಾವಿಶತ್​ ॥ ೧೫ ॥</div>
				<div class="verse">ತಸ್ಮಿನ್ನಹನಿ ರಾಜರ್ಷಿರ್ನಿದ್ರಯಾಪಹೃತೋಭೃಶಮ್ ।<br />ತತೋ ಮನ್ಯುರ್ವಸಿಷ್ಠಸ್ಯ ಪ್ರಾದುರಾಸೀನ್ಮಹಾತ್ಮನಃ ॥ ೧೬ ॥</div>
				<div class="verse">ಅದರ್ಶನೇನ ರಾಜರ್ಷೇರ್ವಾ್ಯಹರ್ತುಮುಪಚಕ್ರಮೇ ।<br />ಯಸ್ಮಾತ್ತ್ವಮನ್ಯಂ ವೃತವಾನ್​ಮಾಮವಜ್ಞಾಯ ಪಾರ್ಥಿವ ॥ ೧೭ ॥</div>
				<div class="verse">ಚೇತನೇನ ವಿನಾಭುತೋ ದೇಹಸ್ತವಭವಿಷ್ಯತಿ ।<br />ತತಃ ಪ್ರಬುದ್ಧೋ ರಾಜರ್ಷಿಃ ಶ್ರುತ್ವಾಶಾಪಮುದಾಹೃತಮ್ ॥ ೧೮ ॥</div>
				<div class="verse">ಬ್ರಹ್ಮಯೋನಿಮಥೋವಾಚ ಸಂರಂಭಾತ್​ಕ್ರೋಧಮೂರ್ಛಿತಃ ।<br />ಅಜಾನತಃ ಶಯಾನಸ್ಯ ಕ್ರೋಧೇನಕಲುಷೀಕೃತಃ ॥ ೧೯ ॥</div>
				<div class="verse">ಮುಕ್ತವಾನ್​ ಮಯಿ ಶಾಪಾಗ್ನಿಂ ಯಮದಂಡಮಿವಾಪರಮ್ ।<br /> ತಸ್ಮಾತ್ತವಾಪಿ ಬ್ರಹ್ಮರ್ಷೇ ಚೇತನೇನವಿನಾಕೃತಃ ॥ ೨೦ ॥</div>
				<p>ದೇಹಃ ಸುರುಚಿರಪ್ರಖ್ಯೋ ಭವಿಷ್ಯತಿ ನಸಂಶಯಃ ॥</p>
				<div class="verse">ಇತಿ ರೋಷವಶಾದುಭೌ ತದಾನೀಮನ್ಯೋನ್ಯಂ ಶಪಿತೌ ನೃಪದ್ವಿಜೇಂದ್ರೌ ।<br />ಸಹಸೈವ ಬಭೂವರ್ತುರ್ವಿದೇಹೌತತ್ತುಲ್ಯಾಧಿಗತಪ್ರಭಾವವಂತೌ ॥೨೧</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಪಂಚಾಶಃ ಸರ್ಗಃ</div>
				
				
				<div class="sname"><b>ಷಟ್​ಪಂಚಾಶಃ  ಸರ್ಗಃ - ಮೈತ್ರಾವರುಣಿತ್ವಪ್ರಾಪ್ತಿಃ</b> ೨೯ ಶ್ಲೋಕಗಳು</div>
				<div class="verse">ರಾಮಸ್ಯ ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರಿವೀರಹಾ ।<br />ಉವಾಚ ಪ್ರಾಂಜಲಿರ್ವಾಕ್ಯಂ ರಾಘವಂದೀಪ್ತತೇಜಸಮ್ ॥ ೧ ॥</div>
				<div class="verse">ನಿಕ್ಷಿಪ್ತದೇಹೌ ಕಾಕುತ್ಸ್ಥ ಕಥಂ ತೌದ್ವಿಜಪಾರ್ಥಿವೌ ।<br />ಪುನರ್ದೇಹೇನ ಸಂಯೋಗಂಜಗ್ಮತುರ್ದೇವಸಂಮತೌ ॥ ೨ ॥</div>
				<div class="verse">ಲಕ್ಷ್ಮಣೇನೈವಮುಕ್ತಸ್ತುರಾಮೇಶ್ವೇಕ್ಷ್ವಾಕುನಂದನಃ ।<br />ಪ್ರತ್ಯುವಾಚ ಮಹಾತೇಜಾ ಲಕ್ಷ್ಮಣಂ ಪುರುಷರ್ಷಭಃ ॥ ೩ ॥</div>
				<div class="verse">ತೌ ಪರಸ್ಪರಶಾಪೇನ ದೇಹಾವುತ್ಸೃಜ್ಯ ಧಾರ್ಮಿಕೌ ।<br /> ಅಭೂತಾಂ ನೃಪವಿಪ್ರರ್ಷೀ ವಾಯುಭೂತೌತಪೋಧನೌ ॥ ೪ ॥</div>
				<div class="verse">ಅಶರೀರಃ ಶರೀರಸ್ಯ ಕೃತೋಽನ್ಯಸ್ಯಮಹಾಮುನಿಃ ।<br />ವಸಿಷ್ಠಃ ಸುಮಹಾತೇಜಾ ಜಗಾಮಪಿತುರಂತಿಕಮ್ ॥ ೫ ॥</div>
				<div class="verse">ಸೋಽಭಿವಾದ್ಯ ತತಃ ಪಾದೌ ದೇವದೇವಸ್ಯ ಧರ್ಮವಿತ್​ ।<br />ಪಿತಾಮಹಮಥೋವಾಚ ವಾಯುಭೂತಇದಂ ವಚಃ ॥ ೬ ॥</div>
				<div class="verse">ಭಗವನ್ನಿಮಿಶಾಪೇನ ವಿದೇಹತ್ವಮುಪಾಗಮಮ್ ।<br />ಲೋಕನಾಥ ಮಹಾದೇವ ಅಂಡಜೋಽಪಿತ್ವಮಬ್ಜಜಃ ॥ ೭ ॥</div>
				<div class="verse">ಸರ್ವೇಷಾಂ ದೇಹದೇಹೀನಾಂ ಮಹದ್ದುಃಖಂಭವಿಷ್ಯತಿ ।<br />ಲುಪ್ಯಂತೇ ಸರ್ವಕಾರ್ಯಾಣಿ ಹೀನದೇಹಸ್ಯ ವೈ ಪ್ರಭೋ ॥ ೮ ॥</div>
				<div class="verse">ದೇಹಸ್ಯಾನ್ಯಸ್ಯ ಸದ್ಭಾವೇ ಪ್ರಸಾದಂಕರ್ತುಮರ್ಹಸಿ ।<br />ತಮುವಾಚ ತತೋ ಬ್ರಹ್ಮಾ ಸ್ವಯಂಭೂರಮಿತಪ್ರಭಃ ॥ ೯ ॥</div>
				<div class="verse">ಮಿತ್ರಾವರುಣಜಂ ತೇಜಃ ಪ್ರವಿಷ ತ್ವಂಮಹಾಯಶಃ ।<br />ಅಯೋನಿಜಸ್ತ್ವಂ ಭವಿತಾ ತತ್ರಾಪಿದ್ವಿಜಸತ್ತಮ ॥ ೧೦ ॥</div>
				<div class="verse">ಧರ್ಮೇಣ ಮಹತಾ ಯುಕ್ತಃ ಪುನರೇಷ್ಯಸಿ ಮೇ ವಶಮ್ ।<br /> ಏವಮುಕ್ತಸ್ತು ದೇವೇನ ಚಾಭಿವಾದ್ಯ ಪ್ರದಕ್ಷಿಣಮ್ ॥ ೧೧ ॥</div>
				<div class="verse">ಕೃತ್ವಾ ಪಿತಾಮಹಂ ತೂರ್ಣಂ ಪ್ರಯಯೌವರುಣಾಲಯಮ್ ।<br />ತಮೇವ ಕಾಲಂ ಮಿತ್ರೋಽಪಿವರುಣತ್ವಮಕಾರಯತ್​ ॥ ೧೨ ॥</div>
				<div class="verse">ಕ್ಷೀರೋದೇವ ಸಹೋಪೇತಃಪೂಜ್ಯಮಾನಃ ಸುರೋತ್ತಮೈಃ ।<br />ಏತಸ್ಮಿನ್ನೇವ ಕಾಲೇ ತು ಉರ್ವಶೀ ಪರಮಾಪ್ಸರಾಃ ॥ ೧೩ ॥</div>
				<div class="verse">ಯದೃಚ್ಛಯಾ ಸಮುದ್ರೇಶಮಾಯಯೌ ಸಖಿಭಿರ್ವೃತಾ ।<br />ತಾಂ ದೃಷ್ಟ್ವಾ ರೂಪಸಂಪನ್ನಾಂಕ್ರೀಡಂತೀಂ ವರುಣಾಲಯೇ ॥ ೧೪ ॥</div>
				<div class="verse">ಆವಿಶತ್​ ಪರಮೋ ಹರ್ಷೋ ವರುಣಂಚೋರ್ವಶೀಕೃತೇ ।<br />ಸ ತಾಂ ಪದ್ಮಪಲಾಶಾಕ್ಷೀಂಪೂರ್ಣಚಂದ್ರನಿಭಾನನಾಮ್ ॥ ೧೫ ॥</div>
				<div class="verse">ವರುಣೋ ವರಯಾಮಾಸಮೈಥುನಾಯಾಪ್ಸರೋವರಾಮ್ ।<br />ಪ್ರತ್ಯುವಾಚ ತತಃ ಸಾ ತು ವರುಣಂಪ್ರಾಂಜಲಿಃ ಸ್ಥಿತಾ ॥ ೧೬ ॥</div>
				<div class="verse">ಮಿತ್ರೇಣಾಹಂ ವೃತಾ ಸಾಕ್ಷಾತ್​ ಪೂರ್ವಮೇವಸುರೇಶ್ವರ ।<br />ವರುಣಸ್ತ್ವಬ್ರವೀದ್ವಾಕ್ಯಂಕಂದರ್ಪಶರಪೀಡಿತಃ ॥ ೧೭ ॥</div>
				<div class="verse">ಇದಂ ತೇಜ ಸಮುತ್ಸ್ರಕ್ಷ್ಯೇಕುಂಭೇಽಸ್ಮಿನ್​ ದೇವನಿರ್ಮಿತೇ ।<br /> ಏವಮುತ್ಸೃಜ್ಯ ಸುಶ್ರೋಣಿ ತ್ವಯ್ಯಹಂವರವರ್ಣಿನಿ ॥ ೧೮ ॥</div>
				<div class="verse">ಕೃತಕಾಮೋ ಭವಿಷ್ಯಾಮಿ ಯದಿ ನೇಚ್ಛಸಿಸಂಗಮಮ್ ।<br />ತಸ್ಯ ತಲ್ಲೋಕಪಾಲಸ್ಯ ವರುಣಸ್ಯ ಸುಭಾಷಿತಮ್ ॥ ೧೯ ॥</div>
				<div class="verse">ಉರ್ವಶೀ ಪರಮಪ್ರೀತಾ ಶ್ರುತ್ವಾವಾಕ್ಯಮುವಾಚ ಹ ।<br />ಕಾಮಮೇತದ್ಭವತ್ವೇವಂ ಹೃದಯಂ ಮೇ ತ್ವಯಿ ಸ್ಥಿತಮ್ ॥ ೨೦ ॥</div>
				<div class="verse">ಭಾವಶ್ಚಾಭ್ಯಧಿಕಸ್ತುಭ್ಯಂ ದೇಹೋಮಿತ್ರಸ್ಯ ತು ಪ್ರಭೋ ।<br />ಉರ್ವಶ್ಯಾ ಏವಮುಕ್ತಸ್ತು ರೇತಸ್ತನ್ಮಹದದ್ಭುತಮ್ ॥ ೨೧ ॥</div>
				<div class="verse">ಜ್ವಲದಗ್ನಿಶಿಖಾಪ್ರಖ್ಯಂ ತಸ್ಮಿನ್​ ಕುಂಭೇ ಹ್ಯವಾಸೃಜತ್​ ।<br />ಉರ್ವಶೀ ತ್ವಗಮತ್ತತ್ರ ಮಿತ್ರೋ ವೈ ಯತ್ರ ದೇವತಾ ॥ ೨೨ ॥</div>
				<div class="verse">ತಾಂ ತು ಮಿತ್ರಃ ಸುಸಂಕ್ರುದ್ಧ ಉರ್ವಶೀಮಿದಮಬ್ರವೀತ್​ ।<br />ಮಯಾ ನಿಮಂತ್ರಿತಾ ಪೂರ್ವಂಕಸ್ಮಾತ್ತ್ವಮವಸರ್ಜಿತಾ ॥ ೨೩ ॥</div>
				<div class="verse">ಪತಿಮನ್ಯಂ ವೃತವತೀ ತಸ್ಮಾತ್ತ್ವಂದುಷ್ಟಚಾರಿಣೀ ।<br />ಅನೇನ ದುಷ್ಕೃತೇನ ತ್ವಂಮತ್ಕ್ರೋಧಕಲುಷೀಕೃತಾ ॥ ೨೪ ॥</div>
				<div class="verse">ಮನುಷ್ಯಲೋಕಸಮಾಸ್ಥಾಯ ಕಿಂಚಿತ್​ಕಾಲಂ ನಿವತ್ಸ್ಯತಿ ।<br /> ಬುಧಸ್ಯ ಪುತ್ರೋ ರಾಜರ್ಷಿಃ ಕಾಶೀರಾಜಃ ಪುರೂರವಾಃ ॥ ೨೫ ॥</div>
				<div class="verse">ತಮದ್ಯ ಗಚ್ಛ ದುರ್ಬುದ್ಧೇ ಸ ತೇ ಭರ್ತಾ ಭವಿಷ್ಯತಿ ।<br />ತತಃ ಸಾ ಶಾಪದೋಷೇಣಪುರೂರವಸಮಭ್ಯಗಾತ್​ ॥ ೨೬ ॥</div>
				<div class="verse">ಪ್ರತಿಯಾತಾ ಪುರೂರವಂಬುಧಸ್ಮಾತ್ಮಜಮೌರಸಮ್ ।<br />ತಸ್ಯ ಜಜ್ಞೇ ತತಃ ಶ್ರೀಮಾನಾಯುಃ ಪುತ್ರೋ ಮಹಾಬಲಃ ॥ ೨೭ ॥</div>
				<div class="verse">ನಹುಷೋ ಯತ್ರ ಪುತ್ರಸ್ತು ಬಭೂವೇಂದ್ರಸಮದ್ಯುತಿಃ ।<br />ವಜ್ರಮುತ್ಸೃಜ್ಯ ವೃತ್ರಾಯ ಶ್ರಾಂತೇಽಥ ತ್ರಿದಶೇಶ್ವರೇ ॥ ೨೮ ॥</div>
				<p>ಶತಂ ವರ್ಷಸಹಸ್ರಾಣಿ ಯೇನೇಂದ್ರತ್ವಂಪ್ರಶಾಸಿತಮ್ ॥</p>
				<div class="verse">ಸಾ ತೇನ ಶಾಪೇನ ಜಗಾಮ ಭೂಮಿಂತದೋರ್ವಶೀ ಚಾರುದತೀಸುನೇತ್ರಾ ।<br />ಬಹೂನಿ ವರ್ಷಾಣ್ಯವಸಚ್ಚ ಸುಭ್ರೂಃ ಶಾಪಕ್ಷಯಾದಿಂದ್ರಸದೋಯಯೌ ಚ ॥ ೨೯ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಪಂಚಾಶಃ ಸರ್ಗಃ</div>
				
				
				<div class="sname"><b>ಸಪ್ತಪಂಚಾಶಃ  ಸರ್ಗಃ - ನಿಮಿನಿಮಿಷೀಕರಣಮ್</b> ೨೧ ಶ್ಲೋಕಗಳು</div>
				<div class="verse">ತಾಂ ಶ್ರುತ್ವಾ ದಿವ್ಯಸಂಕಾಶಾಂಕಥಾಮದ್ಭುತದರ್ಶನಾಮ್ ।<br />ಲಕ್ಷ್ಮಣಃ ಪರಮಪ್ರೀತೋ ರಾಘವಂವಾಕ್ಯಮಬ್ರವೀತ್​ ॥ ೧ ॥</div>
				<div class="verse">ನಿಕ್ಷಿಪ್ತದೇಹೌ ಕಾಕುತ್ಸ್ಥ ಕಥಂ ತೌದ್ವಿಜಪಾರ್ಥಿನೌ ।<br />ಪುನರ್ದೇಹೇನ ಸಂಯೋಗಂಜಗ್ಮತುರ್ದೇವಸಂಮತೌ ॥ ೨ ॥</div>
				<div class="verse">ತಸ್ಯ ತದ್ಭಾಷಿತಂ ಶ್ರುತ್ವಾ ರಾಮಃ ಸತ್ಯಪರಾಕ್ರಮಃ ।<br />ತಾಂ ಕಥಾಂ ಕಥಯಾಮಾಸ ಶ್ರುತ್ವಾವಸಿಷ್ಠಸ್ಯ ಮಹಾತ್ಮನಃ ॥ ೩ ॥</div>
				<div class="verse">ಯಸ್ತು ಕುಂಭೋ ರಘುಶ್ರೇಷ್ಠ ತೇಜಃಪೂರ್ಣೋ ಮಹಾತ್ಮನೋಃ ।<br />ತಸ್ಮಿಂಸ್ತೇಜೋಮಯೌ ವಿಪ್ರೌಸಂಭೂತಾವೃಷಿಸತ್ತಮೌ ॥ ೪ ॥</div>
				<div class="verse">ಪೂರ್ವಂ ಸಮಭವತ್ತತ್ರಹ್ಯಗಸ್ತ್ಯೋ ಭಗವಾನೃಷಿಃ ।<br />ನಾಹಂ ಸುತಸ್ತವೇತ್ಯುಕ್ತ್ವಾ ಮಿತ್ರಂತಸ್ಮಾದಪಾಕ್ರಮತ್​ ॥ ೫ ॥</div>
				<div class="verse">ತದ್ಭಿ ತೇಜಸ್ತು ಮಿತ್ರಸ್ಯ ಉರ್ವಶ್ಯಾಃ ಪೂರ್ವಮಾಹಿತಮ್ ।<br />ತಸ್ಮಿನ್​ ಸಮಭವತ್​ ಕುಂಭೇ ತತ್ತೇಜೋಯತ್ರ ವಾರುಣಮ್ ॥ ೬ ॥</div>
				<div class="verse">ಕಸ್ಯಚಿತ್ತ್ವಥ ಕಾಲಸ್ಯ ಮಿತ್ರಾವರುಣಸಂಭವಃ ।<br />ವಸಿಷ್ಠಸ್ತೇಜಸಾ ಯುಕ್ತೋ ಜಜ್ಞೇಚೇಕ್ಷ್ವಾಕುದೈವತಮ್ ॥ ೭ ॥</div>
				<div class="verse">ತಮಿಕ್ಷ್ವಾಕುರ್ಮಹಾತೇಜಾ ಜಾತಮಾತ್ರಮನಿಂದಿತಮ್ ।<br /> ವವ್ರೇ ಪುರೋಹಿತಂ ಸೌಮ್ಯ ವಂಶಸ್ಯಾಸ್ಯ ಭವಾಯ ನಃ ॥ ೮ ॥</div>
				<div class="verse">ಏವಂ ತ್ವಪೂರ್ವದೇಹಸ್ಯ ವಸಿಷ್ಠಸ್ಯ ಮಹಾತ್ಮನಃ ।<br />ಕಥಿತೋ ನಿರ್ಗಮಃ ಸೌಮ್ಯ ನಿಮೇಃ ಶೃಣುಯಥಾ ಭವೇತ್​ ॥ ೯ ॥</div>
				<div class="verse">ದೃಷ್ಟ್ವಾ ವಿದೇಹಂ ರಾಜಾನಮೃಷಯಃ ಸರ್ವ ಏವ ತೇ ।<br />ತಂ ತತೋ ಯಾಜಯಾಮಾಸುರ್ಯಾಗದೀಕ್ಷಂ ಮನೀಷಣಃ ॥ ೧೦ ॥</div>
				<div class="verse">ತಂ ಚ ದೇಹಂ ನರೇಂದ್ರಸ್ಯ ರಕ್ಷಂತಿ ಸ್ಮದ್ವಿಜೋತ್ತಮಾಃ ।<br />ಗಂಧೈರ್ಮಾಲ್ಯೈಶ್ಚ ವಸ್ತ್ರೈಶ್ಚಪೌರಭೃತ್ಯಸಮನ್ವಿತಾಃ ॥ ೧೧ ॥</div>
				<div class="verse">ತತೋ ಯಜ್ಞೇ ಸಮಾಪ್ತೇ ತುಭೃಗುಸ್ತತ್ರೇದಮಬ್ರವೀತ್​ ।<br />ಆನಯಿಷ್ಯಾಮಿ ತೇ ಚೇತಸ್ತುಷ್ಟೋಽಸ್ಮಿ ಪಾರ್ಥಿವ ॥ ೧೨ ॥</div>
				<div class="verse">ಸುಪ್ರೀತಾಶ್ಚ ಸುರಾಃ ಸರ್ವೇನಿಮೇಶ್ಚೇತಸ್ತಥಾಬ್ರುವನ್​ ।<br />ವರಂ ವರಯ ರಾಜರ್ಷೇ ಕ್ವ ತೇ ಚೇತೋನಿರೂಪ್ಯತಾಮ್ ॥ ೧೩ ॥</div>
				<div class="verse">ಏವಮುಕ್ತಃ ಸುರೈಃಸರ್ವೈರ್ನಿಮೇಶ್ವೇತಸ್ತದಾಬ್ರವೀತ್​ ।<br />ನೇತ್ರೇಷು ಸರ್ವಭೂತಾನಾಂ ವಸೇಯಂಸುರಸತ್ತಮಾಃ ॥ ೧೪ ॥</div>
				<div class="verse">ಬಾಡಮಿತ್ಯೇವ ವಿಬುಧಾನಿಮೇಶ್ಚೇತಸ್ತದಾಬ್ರುವನ್​ ।<br />ನೇತ್ರೇಷು ಸರ್ವಭೂತಾನಾಂವಾಯುಭೂತಶ್ಚರಿಷ್ಯಸಿ ॥ ೧೫ ॥</div>
				<div class="verse">ತ್ವತ್ಕೃತೇ ಚ ನಿಮಿಷ್ಯಂತಿ ಚಕ್ಷೂಂಷಿಪೃಥಿವಿಪತೇ ।<br />ವಾಯುಭೂತೇನ ಚರತಾ ವಿಶ್ರಮಾರ್ಥಂಮುಹುರ್ಮುಹುಃ ॥ ೧೬ ॥</div>
				<div class="verse">ಏವಮುಕ್ತ್ವಾ ತು ವಿಬುಧಾಃ ಸರ್ವೇಜಗ್ಮುರ್ಯಥಾಗತಮ್ ।<br />ಋಷಯೋಽಪಿ ಮಹಾತ್ಮಾನೋ ನಿಮೇರ್ದೇಹಂಸಮಾಹರನ್​ ॥ ೧೭ ॥</div>
				<div class="verse">ಅರಣಿಂ ತತ್ರ ನಿಕ್ಷಿಪ್ಯ ಮಥನಂಚಕ್ರುರೋಜಸಾ ।<br />ಮಂತ್ರಹೋಮೈರ್ಮಹಾತ್ಮಾನಃ ಪುತ್ರಹೇತೋರ್ನಿಮೇಸ್ತದಾ ॥ ೧೮ ॥</div>
				<div class="verse">ಅರಣ್ಯಾಂ ಮಥ್ಯಮಾನಾಯಾಂಪ್ರಾದುರ್ಭೂತೋ ಮಹಾತಪಾಃ ।<br />ಮಥನಾನ್ಮಿಥಿತ್ಯಾಹುರ್ಜನನಾಜ್ಜನಕೋಽಭವತ್​॥ ೧೯ ॥</div>
				<div class="verse">ಯಸ್ಮಾದ್ವಿದೇಹಾತ್​ ಸಂಭೂತೋವೈದೇಹಸ್ತು ತತಃ ಸ್ಮೃತಃ ।<br />ಏವಂ ವಿದೇಹರಾಜಶ್ಚ ಜನಕಃ ಪೂರ್ವಕೋಽಭವತ್​ ॥ ೨೦ ॥</div>
				<p>ಮಿಥಿರ್ನಾಮ ಮಹಾತೇಜಾಸ್ತೇನಾಯಂಮೈಥಿಲೋಽಭವತ್​ ॥</p>
				<div class="verse">ಇತಿ ಸರ್ವಮಶೇಷತೋ ಮಯಾಕಥಿತಂ ಸಂಭವಕಾರಣಂ ತು ಸೌಮ್ಯ ।<br /> ನೃಪಪುಂಗವಶಾಪಜಂ ದ್ವಿಜಸ್ಯ ದ್ವಿಜಶಾಪಾಚ್ಚ ಯದದ್ಭುತಂ ನೃಪಸ್ಯ ॥ ೨೧ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಪಂಚಾಶಃ ಸರ್ಗಃ</div>
				
				
				<div class="sname"><b>ಅಷ್ಟಪಂಚಾಶಃ  ಸರ್ಗಃ - ಯಯಾತಿಶಾಪಃ </b> ೨೫ ಶ್ಲೋಕಗಳು</div>
				<div class="verse">ಏವಂ ಬ್ರುವತಿ ರಾಮೇ ತು ಲಕ್ಷ್ಮಣಃ ಪರವೀರಹಾ ।<br />ಪ್ರತ್ಯುವಾಚ ಮಹಾತ್ಮಾನಂ ಜ್ವಲಂತಮಿವ ತೇಜಸಾ ॥ ೧ ॥</div>
				<div class="verse">ಮಹದದ್ಭುತಮಾಶ್ಚರ್ಯಂ ವಿದೇಹಸ್ಯಪುರಾತನಮ್ ।<br />ನಿರ್ವೃತ್ತಂ ರಾಜಶಾರ್ದೂಲ ವಸಿಷ್ಠಸ್ಯ ನಿಮೇಃಸಹ ॥ ೨ ॥</div>
				<div class="verse">ನಿಮಿಸ್ತು ಕ್ಷತ್ತ್ರಿಯಃ ಶೂರೋ ವಿಶೇಷೇಣಚ ದೀಕ್ಷಿತಃ ।<br />ನ ಕ್ಷಮಾಂ ಕೃತವಾನ್​ ರಾಜಾ ವಸಿಷ್ಠಸ್ಯ ಮಹಾತ್ಮನಃ ॥ ೩ ॥</div>
				<div class="verse">ಏವಮುಕ್ತಸ್ತು ತೇನಾಯಂ ಶ್ರೀಮಾನ್​ಕ್ಷತ್ತ್ರಿಯಪುಂಗವಃ ।<br />ಉವಾಚ ಲಕ್ಷ್ಮಣಂ ವಾಕ್ಯಂ ಸರ್ವಶಾಸ್ತ್ರವಿಶಾರದಮ್ ॥ ೪ ॥</div>
				<div class="verse">ರಾಮೋ ರಮಯತಾಂ ಶ್ರೇಷ್ಠೋಭ್ರಾತರಂ ದೀಪ್ತತೇಜಸಮ್ ।<br />ಸ ಸರ್ವತ್ರ ಕ್ಷಮಾ ವೀರ ಪುರುಷೇಷುಪ್ರದೃಶ್ಯತೇ ॥ ೫ ॥</div>
				<div class="verse"><span>ಸೌಮಿತ್ರೇ ದುಃಸಹೋ ರೋಷೋ ಯಥಾಕ್ಷಾಂತೋ ಯಯಾತಿನಾ ।<br /> ಸತ್ತ್ವಾನುಗಂ ಪುರಸ್ಕೃತ್ಯ ತಂನಿಬೋಧ ಸಮಾಹಿತಃ ॥ </span>೬</div>
				<div class="verse">ನಹುಷಸ್ಯ ಸುತೋ ರಾಜಾ ಯಯಾತಿಪೌರವರ್ಧನಃ ।<br />ತಸ್ಯ ಭಾರ್ಯಾದ್ವಯಂ ಸೌಮ್ಯ ರೂಪೇಣಾಪ್ರತಿಮಂ ಭುವಿ ॥ ೭ ॥</div>
				<div class="verse">ಏಕಾ ತು ತಸ್ಯ ರಾಜರ್ಷೇರ್ನಾಹುಸಷ್ಯ ಪುರಸ್ಕೃತಾ ।<br />ಶರ್ಮಿಷ್ಠಾ ನಾಮ ದೈತೇಯೀ ದುಹಿತಾವೃಷಪರ್ವಣಃ ॥ ೮ ॥</div>
				<div class="verse">ಅನ್ಯಾ ತೂಶನಸಃ ಪತ್ನೀಯಯಮಾತೇಃ ಪುರುಷರ್ಷಭ ।<br />ನ ತು ಸಾ ದಯಿತಾ ರಾಜ್ಞೋ ದೇವಯಾನಿಸುಮಧ್ಯಮಾ ॥ ೯ ॥</div>
				<div class="verse">ತಯೋಃ ಪುತ್ರೌ ತು ಸಂಭೂತೌರೂಪವಂತೌ ಸಮಾಹಿತೌ ।<br />ಶರ್ಮಿಷ್ಠಾಜನಯತ್​ ಪೂರುಂ ದೇವಯಾನಿಯದುಂ ತದಾ ॥ ೧೦ ॥</div>
				<div class="verse">ಪೂರಸ್ತು ದಯಿತಾ ರಾಜ್ಞೋಗುಣೈರ್ಮಾತೃಕೃತೇನ ಚ ।<br />ತತೋ ದುಃಖಸಮಾದಿಷ್ಟೋಯದುರ್ಮಾತರಮಬ್ರವೀತ್​ ॥ ೧೧ ॥</div>
				<div class="verse">ಭಾರ್ಗವಸ್ಯ ಕುಲೇ ಜಾತಾ ದೇವಸ್ಯಾಕ್ಲಿಷ್ಟ ಕರ್ಮಣಃ ।<br />ಸಹಸೇ ಹೃದ್ಗತಂ ದುಃಖಮವಮಾನಂ ಚದುಃಸಹಮ್ ॥ ೧೨ ॥</div>
				<div class="verse"><span>ಆವಾಂ ಚ ಸಹಿತೌ ದೇವಿ ಪ್ರವಿಶಾವಹುತಾಶನಾಮ್ ।<br /> ರಾಜಾ ತು ರಮತಾಂ ಸಾರ್ಧಂದೈತ್ಯಪುತ್ರ್ಯಾ ಬಹುಕ್ಷಪಾ ॥ </span>೧೩</div>
				<div class="verse">ಯದಿ ವಾ ಸಹನೀಯಂ ತೇಮಾಮನುಜ್ಞಾತುಮರ್ಹಸಿ ।<br />ಕ್ಷಮ ತ್ವಂ ನ ಕ್ಷಮಿಷ್ಯೇಽಹಂ ಮರಿಷ್ಯಾಮಿನ ಸಂಶಯಃ ॥ ೧೪ ॥</div>
				<div class="verse">ಪುತ್ರಸ್ಯ ಭಾಷಿತಂ ಶ್ರುತ್ವಾಪರಮಾರ್ತಸ್ಯ ರೋದತಃ ।<br />ದೇವಯಾನೀ ತು ಸಂಕ್ರುದ್ಧಾ ಸಸ್ಮಾರಪಿತರಂ ತದಾ ॥ ೧೫ ॥</div>
				<div class="verse">ಇಂಗಿತಂ ತದಭಿಜ್ಞಾಯ ದುಹಿತುರ್ಭಾಗವಸ್ತದಾ ।<br />ಆಗತಸ್ತ್ವರಿತಂ ತತ್ರ ದೇವಯಾನೀ ತುಯತ್ರ ಸಾ ॥ ೧೬ ॥</div>
				<div class="verse">ದೃಷ್ಟ್ವಾ ಚಾಪ್ರಕೃತಿಸ್ಥಾಂತಾಮಪ್ರಹೃಷ್ಟಾಮಚೇತನಾಮ್ ।<br />ಪಿತಾ ದುಹಿತರಂ ವಾಕ್ಯಂ ಕಿಮೇತದಿತಿಚಾಬ್ರವೀತ್​ ॥ ೧೭ ॥</div>
				<div class="verse">ಪೃಚ್ಛಂತಮಸಕೃತ್ತಂ ವೈ ಭಾರ್ಗವಂದೀಪ್ತತೇಜಸಮ್ ।<br />ದೇವಯಾನೀ ತು ಸಂಕ್ರುದ್ಧಾ ಪಿತರಂವಾಕ್ಯಮಬ್ರವೀತ್​ ॥ ೧೮ ॥</div>
				<div class="verse">ಅಹಮಗ್ನಿಂ ವಿಷಂ ತೀಕ್ಷ್ಣಮಪೋ ವಾಮುನಿಸತ್ತಮ ।<br />ಭಕ್ಷಯಿಷ್ಯೇ ಪ್ರವೇಕ್ಷ್ಯಾಮಿ ನ ತುಶಕ್ಷ್ಯಾಮಿ ಜೀವಿತುಮ್ ॥ ೧೯ ॥</div>
				<div class="verse">ನ ಮಾಂ ತ್ವಮಜಾನೀಷೇದುಃಖಿತಾಮವಮಾನಿತಾಮ್ ।<br />ವೃಕ್ಷಸ್ಯಾವಜ್ಞಯಾ ಬ್ರಹ್ಮನ್​ ಖಿದ್ಯಂತೇವೃಕ್ಷಜೀವಿನಃ ॥ ೨೦ ॥</div>
				<div class="verse">ಅವಜ್ಞಯಾ ಚ ರಾಜರ್ಷಿಃ ಪರಿಭೂಯ ಚಭಾರ್ಗವ ।<br />ಮಯ್ಯವಜ್ಞಾಂ ಪ್ರಯುಂಕ್ತೇ ಹಿ ನ ಚ ಮಾಂ ಬಹು ಮನ್ಯತೇ ॥ ೨೧ ॥</div>
				<div class="verse">ತಸ್ಯಾಸ್ತದ್ವಚನಂ ಶ್ರುತ್ವಾಕೋಪೇನಾಭಿಪರಿಪ್ಲುತಃ ।<br />ವ್ಯಾಹರ್ತುಮುಪಚಕ್ರಾಮ ಭಾರ್ಗವೋನಹುಷಾತ್ಮಜಮ್ ॥ ೨೨ ॥</div>
				<div class="verse">ಯಸ್ಮಾನ್ಮಾಮವಜಾನೀಷೇ ನಾಹುಷ ತ್ವಂದುರಾತ್ಮವಾನ್​ ।<br />ಜರಯಾ ಪರಯಾ ಜೀರ್ಣಃಶೈಥಿಲ್ಯಮುಪಯಾಸ್ಯಸಿ ॥ ೨೩ ॥</div>
				<div class="verse">ಏವಮುಕ್ತ್ವಾ ದುಹಿತರಂ ಸಮಾಶ್ಚಾಸ್ಯ ಚ ಭಾರ್ಗವಃ ।<br />ಪುನರ್ಜಗಾಮ ಬ್ರಹ್ಮರ್ಷಿರ್ಭವನಂ ಸ್ವಂಮಹಾಯಶಾಃ ॥ ೨೪ ॥</div>
				<div class="verse">ಸ ಏವಮುಕ್ತ್ವಾದ್ವಿಜಪುಂಗವಾಗ್ರ್ಯಃ ಸುತಾಂ ಸಮಾಶ್ವಾಸ್ಯ ಚದೇವಯಾನೀಮ್ ।<br />ಪುನರ್ಯಯೌ ಸೂರ್ಯಸಮಾನತೇಜಾದತ್ತ್ವಾ ಚ ಶಾಪಂ ನಹುಷಾತ್ಮಜಾಯ ॥ ೨೫ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಪಂಚಾಶಃ ಸರ್ಗಃ</div>
				
				
				<div class="sname"><b>ಏಕೋನಷಷ್ಟಿತಮಃ  ಸರ್ಗಃ - ಪೂರುರಾಜ್ಯಾಭಿಷೇಕಃ</b> ೨೩ ಶ್ಲೋಕಗಳು</div>
				<div class="verse">ಶ್ರುತ್ವಾ ತೂಶನಸಂ ಕ್ರುದ್ಧಂತದಾರ್ತೋ ನಹುಷಾತ್ಮಜಃ ।<br />ಜರಾಂ ಪರಮಿಕಾಂ ಪ್ರಾಪ್ಯ ಯದುಂವಚನಮಬ್ರವೀತ್​ ॥ ೧ ॥</div>
				<div class="verse">ಯದೋ ತ್ವಮಸಿ ಧರ್ಮಜ್ಞೋ ಮದರ್ಥಂ ಪ್ರತಿಗೃಹ್ಯತಾಮ್ ।<br />ಜರಾಂ ಪರಮಿಕಾಂ ಪುತ್ರ ಭೋಗೈರಂಸ್ಯೇ ಮಹಾಶಯಃ ॥ ೨ ॥</div>
				<div class="verse">ನ ತಾವತ್​ ಕೃತಕ್ರತ್ಯೋಽಸ್ಮಿ ವಿಷಯೇಷುನರರ್ಷಭ ।<br />ಅನುಭೂಯ ತಥಾ ಕಾಮಂ ತತಃ ಪ್ರಾಪ್ಸ್ಯಾಮ್ಯಹಂ ಜರಾಮ್ ॥ ೩ ॥</div>
				<div class="verse">ಯದುಸ್ತದ್ವಚನಂ ಶ್ರುತ್ವಾಪ್ರತ್ಯುವಾಚ ನರರ್ಷಭಮ್ ।<br />ಪುತ್ರಸ್ತೇ ದಯಿತಃ ಪೂರುಃ ಪ್ರತಿಗೃಹ್ಣಾತು ವೈ ಜರಾಮ್ ॥ ೪ ॥</div>
				<div class="verse">ಬಹಿಷ್ಕೃತೋಽಹಮರ್ಥೇಷು ಸಂನಿಕರ್ಷಾಚ್ಚಪಾರ್ಥಿವ ।<br />ಪ್ರತಿಗೃಹ್ಣಾತು ವೈ ರಾಜನ್​ ಕಃ ಸಹಾಶ್ನಾತಿಭೋಜನಮ್ ॥ ೫ ॥</div>
				<div class="verse">ತಸ್ಯ ತದ್ವಚನಂ ಶ್ರುತ್ವಾ ರಾಜಾಪೂರುಮಥಾಬ್ರವೀತ್​ ।<br />ಇಯಂ ಜರಾ ಮಹಾಬಾಹೋ ಮದರ್ಥಂಪ್ರತಿಗೃಹ್ಯತಾಮ್ ॥ ೬ ॥</div>
				<div class="verse">ನಾಹುಷೇಣೈವಮುಕ್ತಸ್ತು ಪೂರುಃ ಪ್ರಾಂಜಲಿರಬ್ರವೀತ್​ ।<br />ಧನ್ಯೋಽಸ್ಮ್ಯನುಗೃಹೀತೋಽಸ್ಮಿಶಾಸನೇಽಸ್ಮಿ ತವ ಸ್ಥಿತಃ ॥ ೭ ॥</div>
				<div class="verse">ಪುರೋರ್ವಚನಮಾಜ್ಞಾಯ ನಾಹುಷಃ ಪರಯಾ ಮುದಾ ।<br />ಪ್ರಹರ್ಷಮತುಲಂ ಲೇಭೇ ಜರಾಂಸಂಕ್ರಾಮಯಚ್ಚ ತಾಮ್ ॥ ೮ ॥</div>
				<div class="verse">ತತಃ ಸ ರಾಜಾ ತರುಣಃ ಪ್ರಾಪ್ಯ ಯಜ್ಞಾನ್​ಸಹಸ್ರಶಃ ।<br />ಬಹುವರ್ಷಸಹಸ್ರಾಣಿ ಪಾಲಯಾಮಾಸ ಮೇದಿನೀಮ್ ॥ ೯ ॥</div>
				<div class="verse">ಅಥ ದೀರ್ಘಸ್ಯ ಕಾಲಸ್ಯ ರಾಜಾಪೂರುಮಥಾಬ್ರವೀತ್​ ।<br />ಅನಯಸ್ವ ಜರಾಂ ಪುತ್ರ ನ್ಯಾಸಂನಿರ್ಯಾತಯಸ್ವ ಮೇ ॥ ೧೦ ॥</div>
				<div class="verse">ನ್ಯಾಸಭೂತಾ ಮಯಾ ಪುತ್ರ ತ್ವಯಿಸಂಕ್ರಾಮಿತಾ ಜರಾ ।<br />ತಸ್ಮಾತ್​ ಪ್ರತಿಗೃಹೀಷ್ಯಾಮಿ ತಾಂ ಜರಾಂ ಮಾವ್ಯಥಾಂ ಕೃಥಾಃ ॥ ೧೧ ॥</div>
				<div class="verse">ಪ್ರೀತಶ್ಚಾಸ್ಮಿ ಮಹಾಬಾಹೋ ಶಾಸನಸ್ಯ ಪ್ರತಿಗ್ರಹಾತ್​ ।<br />ತ್ವಾಂ ಬಾಹುಮಭಿಷೇಕ್ಷ್ಯಾಮಿಪ್ರೀತಿಯುಕ್ತೋ ನರಾಧಿಪಮ್ ॥ ೧೨ ॥</div>
				<div class="verse">ಏವಮುಕ್ತ್ವಾ ಸುತಂ ಪೂರುಂಯಯಾತಿರ್ನಹುಷಾತ್ಮಜಃ ।<br />ದೇವಯಾನೀಸುತಂ ಕ್ರುದ್ಧೋ ರಾಜಾವಾಕ್ಯಮುವಾಚ ಹ ॥ ೧೩ ॥</div>
				<div class="verse">ರಾಕ್ಷಸಸ್ತ್ವಂ ಮಯಾ ಜಾತಃ ಪುತ್ರರೂಪೋ ದುರಾಸದಃ ।<br />ಪ್ರತಿಹಂಸಿ ಮಮಾಜ್ಞಾಂ ಯತ್​ ಪ್ರಜಾರ್ಥೇ ವಿಫಲೋ ಭವ ॥ ೧೪ ॥</div>
				<div class="verse">ಪಿತರಂ ಗುರುಭೂತಂ ಮಾಂಯಸ್ಮಾತ್ತ್ವಮವಮನ್ಯಸೇ ।<br />ರಾಕ್ಷಸಾನ್​ ಯಾತುಧಾನಾಂಸ್ತ್ವಂಜನಯಿಷ್ಯಸಿ ದಾರುಣಾನ್​ ॥ ೧೫ ॥</div>
				<div class="verse">ನ ತು ಸೋಮಕುಲೋತ್ಪನ್ನೇ ವಂಶೇಸ್ಥಾಸ್ಯತಿ ದುರ್ಮತೇಃ ।<br />ವಂಶೋಽಪಿ ಭವತಸ್ತುಲ್ಯೋದುರ್ವಿನೀತೋ ಭವಿಷ್ಯತಿ ॥ ೧೬ ॥</div>
				<div class="verse">ತಮೇವಮುಕ್ತ್ವಾ ರಾಜರ್ಷಿಃ ಪೂರುಂರಾಜ್ಯವಿವರ್ಧನಮ್ ।<br />ಅಭಿಷೇಕೇಣ ಸಂಪೂಜ್ಯ ಆಶ್ರಮಂಪ್ರವಿವೇಶ ಹ ॥ ೧೭ ॥</div>
				<div class="verse">ತತಃ ಕಾಲೇನ ಮಹತಾ ದಿಷ್ಟಾಂತಮುಪಜಗ್ಮಿವಾನ್​ ।<br />ತ್ರಿದಿವಂ ಸಂಗತೋ ರಾಜಾಯಯಾತಿರ್ನಹುಷಾತ್ಮಜಃ ॥ ೧೮ ॥</div>
				<div class="verse">ಪೂರುಶ್ಚಕಾರ ತದ್ರಾಜ್ಯಂ ಧರ್ಮೇಣಮಹತಾ ವೃತಃ ।<br />ಪ್ರತಿಷ್ಠಾನೇ ಪುರುವರೇ ಕಾಶೀರಾಜ್ಯೇಮಹಾಯಶಾಃ ॥ ೧೯ ॥</div>
				<div class="verse">ಯದುಸ್ತು ಜನಯಾಮಾಸಯಾತುಧಾನಾನ್​ ಸಹಸ್ರಶಃ ।<br />ಪುರೇ ಕ್ರೌಂಚವನೇ ದುರ್ಗೇರಾಜವಂಶಬಹಿಷ್ಕೃತಃ ॥ ೨೦ ॥</div>
				<div class="verse">ಏಷ ತೂಶನಸಾ ಮುಕ್ತಃ ಶಾಪೋತ್ಸರ್ಗೋ ಯಯಾತಿನಾ ।<br />ಧಾರಿತಃ ಕ್ಷತ್ತ್ರಧರ್ಮೇಣ ಯನ್ನಿಮಿಶ್ಚ ನಚಕ್ಷಮೇ ॥ ೨೧ ॥</div>
				<div class="verse">ಏತತ್ತೇ ಸರ್ವಮಾಖ್ಯಾತಂ ದರ್ಶನಂಸರ್ವಕಾರಿಣಾಮ್ ।<br /> ಅನುವರ್ತಾಮಹೇ ಸೌಮ್ಯ ದೋಷೋ ನಸ್ಯಾದ್ಯಥಾ ನೃಗೇ ॥ ೨೨ ॥</div>
				<div class="verse">ಇತಿ ಕಥಯತಿ ರಾಮೇಚಂದ್ರಾತುಲ್ಯಾನನೇ ಚ ಪ್ರವಿರತರತಾರಂ ವ್ಯೋಮ ಜಜ್ಞೇತದಾನೀಮ್ ।<br />ಅರುಣಕಿರಣರಕ್ತಾ ದಿಗ್ಬಭೌ ಚೈವ ಪೂರ್ವಾಕುಸುಮರಸವಿಮುಕ್ತಂವಸ್ತ್ರಮಾಕುಂಠಿತೇವ ॥ ೨೩ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಷಷ್ಟಿತಮಃ ಸರ್ಗಃ</div>
				
				
				<div class="sname"><b>ಷಷ್ಟಿತಮಃ  ಸರ್ಗಃ - ಭಾರ್ಗವಚ್ಯವನಾದ್ಯಾಗಮನಮ್ </b> ೧೮ ಶ್ಲೋಕಗಳು</div>
				<div class="verse">ತಯೋಃ ಸಂವದತೋರೇವಂರಾಮಲಕ್ಷ್ಮಣಯೋಸ್ತದಾ ।<br />ವಾಸಂತಿಕೀ ನಿಶಾ ಪ್ರಾಪ್ತಾ ನ ಶೀತಾ ನ ಚಘರ್ಮದಾ ॥ ೧ ॥</div>
				<div class="verse">ತತಃ ಪ್ರಭಾತೇ ವಿಮಲೇ ಕೃತಪೌರ್ವಾಹ್ಣಿಕಕ್ರಿಯಃ ।<br />ಅಭಿಚಕ್ರಾಮ ಕಾಕುತ್ಸ್ಥೋ ದರ್ಶನಂ ಪೌರಕಾರ್ಯವಿತ್​ ॥ ೨ ॥</div>
				<div class="verse">ತತಃ ಸುಮಂತ್ರಸ್ತ್ವಾಗಮ್ಯ ರಾಘವಂವಾಕ್ಯಮಬ್ರವೀತ್​ ।<br />ಏತೇ ಪ್ರತಿಹತಾ ರಾಜನ್​ ದ್ವಾರಿ ತಿಷ್ಠಂತಿತಾಪಸಾಃ ॥ ೩ ॥</div>
				<div class="verse">ಭಾರ್ಗವಂ ಚ್ಯವನಂ ಚೈವ ಪುರಸ್ಕೃತ್ಯ ಮಹರ್ಷಯಃ ।<br /> ದರ್ಶನಂ ತೇ ಮಹಾರಾಜ ಚೋದಯಂತಿಕೃತತ್ವರಾಃ ॥ ೪ ॥</div>
				<div class="verse">ಪ್ರೀಯಮಾಣಾ ನರವ್ಯಾಘ್ರಯಮುನಾತೀರವಾಸಿನಃ ।<br />ತಸ್ಯ ತದ್ವಚನಂ ಶ್ರುತ್ವಾ ರಾಮಃ ಪ್ರೋವಾಚ ಧರ್ಮವಿತ್​ ॥ ೫ ॥</div>
				<div class="verse">ಪ್ರವೇಶ್ಯಂತಾಂ ಮಹಾಭಾಗಾ ಭಾರ್ಗವಪ್ರಮುಖಾ ದ್ವಿಜಾಃ ।<br />ರಾಜ್ಞಸ್ತ್ವಾಜ್ಞಾಂ ಪುರಸ್ಕೃತ್ಯ ದ್ವಾಃಸ್ಥೋಮೂರ್ಧ್ನಿ ಕೃತಾಂಜಲಿಃ ॥ ೬ ॥</div>
				<div class="verse">ಪ್ರವೇಶಯಾಮಾಸ ತದಾ ತಾಪಸಾನ್​ಸುದುರಾಸದಾನ್​ ।<br />ಶತಂ ಸಮಧಿಕಂ ತತ್ರ ದೀಪ್ಯಮಾನಂಸ್ವತೇಜಸಾ ॥ ೭ ॥</div>
				<div class="verse">ಪ್ರವಿಷ್ಟಂ ರಾಜಭವನಂ ತಾಪಸಾನಾಂಮಹಾತ್ಮನಾಮ್ ।<br />ತೇ ದ್ವಿಜಾಃ ಪೂರ್ಣಕಲಶೈಃಸರ್ವತೀರ್ಥಾಂಬುಸತ್ಕೃತೈಃ ॥ ೮ ॥</div>
				<div class="verse">ಗೃಹೀತ್ವಾ ಫಲಮೂಲಂ ಚ ರಾಮಸ್ಯಾಭ್ಯಾಹರನ್​ ಬಹು ।<br />ಪ್ರತಿಗೃಹ್ಯ ತು ತತ್​ ಸರ್ವಂ ರಾಮಃ ಪ್ರೀತಿಪುರಸ್ಕೃತಃ ॥ ೯ ॥</div>
				<div class="verse">ತೀರ್ಥೋದಕಾನಿ ಸರ್ವಾಣಿ ಫಲಾನಿ ವಿವಿಧಾನಿ ಚ ।<br />ಉವಾಚ ಚ ಮಹಾಬಾಹುಃ ಸರ್ವಾನೇವಮಹಾಮುನೀನ್​ ॥ ೧೦ ॥</div>
				<div class="verse">ಇಮಾನ್ಯಾಸನಮುಖ್ಯಾನಿಯಥಾರ್ಹಮುಪವಿಶ್ಯತಾಮ್ ।<br />ರಾಮಸ್ಯ ಭಾಷಿತಂ ಶ್ರುತ್ವಾ ಸರ್ವ ಏವಮಹರ್ಷಯಃ ॥ ೧೧ ॥</div>
				<div class="verse">ಬೃಸೀಷು ರುಚಿರಾಖ್ಯಾಸು ನಿಷೇದುಃ ಕಾಂಚನೀಷು ತೇ ।<br />ಉಪವಿಷ್ಟಾನೃಷೀಂಸ್ತತ್ರ ದೃಷ್ಟ್ವಾಪರಪುರಂಜಯಃ ॥ ೧೨ ॥</div>
				<div class="verse">ಪ್ರಯತಃ ಪ್ರಾಂಜಲಿರ್ಭೂತ್ವಾ ರಾಘವೋವಾಕ್ಯಮಬ್ರವಿತ್​ ।<br />ಕಿಮಾಗಮನಕಾರ್ಯಂ ವಃ ಕಿಂ ಕರೋಮಿಸಮಾಹಿತಃ ॥ ೧೩ ॥</div>
				<div class="verse">ಆಜ್ಞಾಪ್ಯೋಽಹಂ ಮಹರ್ಷೀಣಾಂಸರ್ವಕಾಮಕರಃ ಸುಖಮ್ ।<br />ಇದಂ ರಾಜ್ಯಂ ಚ ಸಕಲಂ ಜೀವಿತಂ ಚ ಹೃದಿಸ್ಥಿತಮ್ ॥ ೧೪ ॥</div>
				<div class="verse">ಸರ್ವಮೇತದ್ದ್ವಿಜಾರ್ಥಂ ಮೇಸತ್ಯಮೇತದ್ಬ್ರವೀಮಿ ವಃ ।<br />ತಸ್ಯ ತದ್ವಚನಂ ಶ್ರುತ್ವಾ ಸಾಧುಕಾರೋಮಹಾನಭೂತ್​ ॥ ೧೫ ॥</div>
				<div class="verse">ಋಷೀಣಾಮುಗ್ರತಪಸಾಂಯಮುನಾತೀರವಾಸಿನಾಮ್ ।<br />ಊಚುಶ್ಚ ತೇ ಮಹಾತ್ಮಾನೋ ಹರ್ಷೇಣಮಹತಾ ವೃತಾಃ ॥ ೧೬ ॥</div>
				<div class="verse">ಉಪಪನ್ನಂ ನರಶ್ರೇಷ್ಠ ತವೈವ ಭುವಿನಾನ್ಯತಃ ।<br />ಬಹವಃ ಪಾರ್ಥಿವಾ ರಾಜನ್ನತಿಕ್ರಾಂತಾ ಮಹಾಬಲಾಃ ॥ ೧೭ ॥</div>
				<p>ಕಾಯಸ್ಯ ಗೌರವಂ ಮತ್ವಾ ಪ್ರತಿಜ್ಞಾಂನಾಭ್ಯರೋಚಯತ್​ ॥</p>
				<div class="verse">ತ್ವಯಾ ಪುನರ್ಬಾ್ರಹ್ಮಣಗೌರವಾದಿಯಂಕೃತಾ ಪ್ರತಿಜ್ಞಾ ಹ್ಯನವೇಕ್ಷ್ಯ ಕಾರಣಮ್ ।<br />ತತಶ್ಚ ಕರ್ತಾ ಹ್ಯಸಿ ನಾತ್ರ ಸಂಶಯೋ ಮಹಾಭಯಾತ್ತ್ರಾತುಮೃಷೀಂಸ್ತ್ವಮರ್ಹಸಿ ॥ ೧೮ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಷ್ಟಿತಮಃ ಸರ್ಗಃ</div>
				
				
				<div class="sname"><b>ಏಕಷಷ್ಟಿತಮಃ  ಸರ್ಗಃ - ಲವಣತ್ರಾಣಪ್ರಾರ್ಥನಾ </b> ೨೫ ಶ್ಲೋಕಗಳು</div>
				<div class="verse">ಬ್ರುವದ್ಭಿರೇವಮೃಷಿಭಿಃ ಕಾಕುತ್ಸ್ಥೋವಾಕ್ಯಮಬ್ರವೀತ್​ ।<br />ಕಿಂ ಕಾರ್ಯಂ ಬ್ರೂತ ಮುನಯೋಭಯಂ ತಾವದಪೈತು ವಃ ॥ ೧ ॥</div>
				<div class="verse">ತಥಾ ಬ್ರುವತಿ ಕಾಕುತ್ಸ್ಥೇ ಭಾರ್ಗವೋವಾಕ್ಯಮಬ್ರವಿತ್​ ।<br />ಭಯಾನಾಂ ಶೃಣು ಯನ್ಮೂಲಂ ದೇಶಸ್ಯ ಚ ನರೇಶ್ವರ ॥ ೨ ॥</div>
				<div class="verse">ಪೂರ್ವಂ ಕೃತಯುಗೇ ರಾಜನ್​ದೈತೇಯಃ ಸುಮಹಾಬಲಃ ।<br />ಲೋಲಾಪುತ್ರೋಽಭವೇಜ್ಜ್ಯೇಷ್ಠೋಮಧುರ್ನಾಮ ಮಹಾಸುರಃ ॥ ೩ ॥</div>
				<div class="verse">ಬ್ರಹ್ಮಣ್ಯಶ್ಚ ಶರಣ್ಯಶ್ಚ ಬುದ್ಧ್ಯಾ ಚಪರಿನಿಷ್ಠಿತಃ ।<br />ಸುರೈಶ್ಚ ಪರಮೋದಾರೈಃಪ್ರೀತಿಸ್ತಸಸ್ಯಾತುಲಾಭವತ್​ ॥ ೪ ॥</div>
				<div class="verse">ಸ ಮಧುರ್ವೀರ್ಯಸಂಪನ್ನೋ ಧರ್ಮೇಚ ಸುಸಮಾಹಿತಃ ।<br />ಬಹುವರ್ಷ ಸಹಸ್ರಾಣಿ ರುದ್ರಪ್ರೀತ್ಯಾಕರೋತ್ತಪಃ ॥೫</div>
				<div class="verse">ರುದ್ರಃ ಪ್ರೀತೋಽಭವತ್ತಸ್ಮೈ ವರಂದಾತುಂ ಯಯೌ ಚ ಸಃ ।<br />ಬಹುಮಾನಾಚ್ಚ ರುದ್ರೇಣದತ್ತಸ್ತಸ್ಯಾದ್ಭುತೋ ವರಃ ॥ ೬ ॥</div>
				<div class="verse">ಶೂಲಂ ಶೂಲಾದ್ವಿನಿಷ್ಕೃಷ್ಯ ಮಹಾವೀರ್ಯಂಮಹಾಪ್ರಭಮ್ ।<br />ದದೌ ಮಹಾತ್ಮಾ ಸುಪ್ರೀತೋ ವಾಕ್ಯಂಚೈತದುವಾಚ ಹ ॥ ೭ ॥</div>
				<div class="verse">ತ್ವಯಾಯಮತುಲೋ ಧರ್ಮೋ ಮತ್ಪ್ರಸಾದಕರಃ ಕೃತಃ ।<br />ಪ್ರೀತ್ಯಾ ಪರಮಯಾ ಯುಕ್ತೋದದಾಮ್ಯಾಯುಧಮುತ್ತಮಮ್ ॥</div>
				<div class="verse">ಯಾವತ್​ ಸುರೈಶ್ಚ ವಿಪ್ರೈಶ್ಚ ನವಿರುಧ್ಯೇರ್ಮಹಾಸುರ ।<br />ತಾವಚ್ಛೂಲಂ ತವೇದಂ ಸ್ಯಾದನ್ಯಥಾನಾಶಮೇಷ್ಯತಿ ॥ ೯ ॥</div>
				<div class="verse">ಯಶ್ಚ ತ್ವಾಮಭಿಯುಂಜೀತ ಯುದ್ಧಾಯ ವಿಗತಜ್ವರಃ ।<br />ತಂ ಶೂಲೇ ಭಸ್ಮಸಾತ್ಕೃತ್ಯಾಪುನರೇಷ್ಯತಿ ತೇ ಕರಮ್ ॥ ೧೦ ॥</div>
				<div class="verse">ಏವಂ ರುದ್ರಾದ್ವರಂ ಲಬ್ಧ್ವಾ ಭೂಯ ಏವಮಹಾಸುರಃ ।<br />ಪ್ರಣಿಪತ್ಯ ಮಹಾದೇವಂ ವಾಕ್ಯಮೇತದುವಾಚ ಹ ॥</div>
				<div class="verse">ಭಗವನ್​ ಮಮ ವಂಶಸ್ಯ ಶೂಲಮೇತದನುತ್ತಮಮ್ ।<br />ಭವೇತ್ತು ಸತತಂ ದೇವ ಸುರಾಣಾಮೀಶ್ವರೋ ಹ್ಯಸಿ ॥೧೨</div>
				<div class="verse">ತಂ ಬ್ರುವಾಣಂ ಮಧುಂ ದೇವಃ ಸರ್ವಭೂತಪತಿಃ ಶಿವ ।<br />ಪ್ರತ್ಯುವಾಚ ಮಹಾತೇಜಾ ನೈತದೇವಂ ಭವಿಷ್ಯತಿ ॥ ೧೩ ॥</div>
				<div class="verse">ಮಾ ಭೂತ್ತೇ ವಿಫಲಾ ವಾಣೀ ಮತ್ಪ್ರಸಾದಕೃತಾ ಶುಭಾ ।<br />ಭವತಃ ಪುತ್ರಮೇಕಂ ತು ಶೂಲಮೇತದ್ಭಜಿಷ್ಯತೇ ॥ ೧೪ ॥</div>
				<div class="verse">ಯಾವತ್​ ಕರಸ್ಥಃ ಶೂಲೋಽಯಂಭವಿಷ್ಯತಿ ಸುತಸ್ಯ ತೇ ।<br />ಅವಧ್ಯಃ ಸರ್ವಭೂತಾನಾಂ ಶೂಲಹಸ್ತೋಭವಿಷ್ಯತಿ ॥ ೧೫ ॥</div>
				<div class="verse">ಏವಂ ಮಧುರ್ವರಂ ಲಬ್ಧ್ವಾ ದೇವಾತ್​ಸುಮಹದದ್ಭುತಮ್ ।<br />ಭವನಂ ಸೋಽಸುರಶ್ರೇಷ್ಠಃ ಕಾರಯಾಮಾಸ ಸುಪ್ರಭಮ್ ॥ ೧೬ ॥</div>
				<div class="verse">ತಸ್ಯ ಪತ್ನೀ ಮಹಾಭಾಗಾ ಪ್ರಿಯಾಕುಂಭೀನಸೀತಿ ಯಾ ।<br />ವಿಶ್ವಾವಸೋರಪತ್ಯಂ ಸಾ ಹ್ಯನಲಾಯಾಂಮಹಾಪ್ರಭಾ ॥ ೧೭ ॥</div>
				<div class="verse">ತಸ್ಯಾಃ ಪುತ್ರೋ ಮಹಾವೀರ್ಯೋಲವಣೋ ನಾಮ ದಾರುಣಃ ।<br />ಬಾಲ್ಯಾತ್​ ಪ್ರಭೃತಿ ದುಷ್ಟಾತ್ಮಾ ಪಾಪಾನ್ಯೇವಸಮಾಚರತ್​ ॥ ೧೮ ॥</div>
				<div class="verse">ತಂ ಪುತ್ರಂ ದುರ್ವಿನೀತಂ ತು ದೃಷ್ಟ್ವಾಕ್ರೋಧಸಮನ್ವಿತಃ ।<br /> ಮಧುಃ ಸ ಶೋಕಮಾಪೇದೇ ನ ಚೈನಂಕಿಂಚಿದಬ್ರವೀತ್​ ॥ ೧೯ ॥</div>
				<div class="verse">ಸ ವಿಹಾಯ ತ್ವಿಮಂ ಲೋಕಂ ಪ್ರವಿಷ್ಟೋವರುಣಾಲಯಮ್ ।<br />ಶೂಲಂ ನಿವೇಶ್ಯ ಲವಣೇ ವರಂ ತಸ್ಮೈನ್ಯವೇದಯತ್​ ॥ ೨೦ ॥</div>
				<div class="verse">ಸ ಪ್ರಭಾವೇಣ ಶೂಲಸ್ಯ ದೌರಾತ್ಮ್ಯೇನಾತ್ಮನಸ್ತಥಾ ।<br />ಸಂತಾಪಯತಿ ಲೋಕಾಂಸ್ತ್ರೀನ್​ ವಿಶೇಷೇಣ ಚತಾಪಸಾನ್​ ॥ ೨೧ ॥</div>
				<div class="verse">ಏವಂಪ್ರಭಾವೋ ಲವಣಃ ಶೂಲಂ ಚೈವತಥಾವಿಧಮ್ ।<br />ಶ್ರುತ್ವಾ ಪ್ರಮಾಣಂ ಕಾಕುತ್ಸ್ಥಂ ತ್ವಂ ಹಿ ನಃ ಪರಮಾ ಗತಿಃ ॥ ೨೨ ॥</div>
				<div class="verse">ಬಹವಃ ಪಾರ್ಥಿವಾ ರಾಮ ಭಯಾರ್ತೈರ್ಋಷಿಭಿಃ ಪುರಾ ।<br />ಅಭಯಂ ಯಾಚಿತಾ ವೀರ ತ್ರಾತಾರಂ ನ ಚವಿದ್ಮಹೇ ॥ ೨೩ ॥</div>
				<div class="verse">ತೇ ವಯಂ ರಾವಣಂ ಶ್ರುತ್ವಾ ಹತಂಸಬಲವಾಹನಮ್ ।<br />ತ್ರಾತಾರಂ ವಿದ್ಮಹೇ ತಾತ ನಾನ್ಯಂ ಭುವಿನರಾಧಿಪಮ್ ॥ ೨೪ ತತ್​ ಪರಿತ್ರಾತುಮಿಚ್ಛಾಮೋಲವಣಾದ್ಭಯಪೀಡಿತಾನ್​ ॥</div>
				<div class="verse">ಇತಿ ರಾಮ ನಿವೇದಿತಂ ತು ತೇಭಯಜಂ ಕಾರಣಮುತ್ಥಿತಂ ಚ ಯತ್​ ।<br />ವಿನಿವಾರಯಿತುಂ ಭವಾನ್​ ಕ್ಷಮಃಕುರು ತಂ ಕಾಮಮಹೀನವಿಕ್ರಮ ॥ ೨೫ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಷಷ್ಟಿತಮಃ ಸರ್ಗಃ</div>
				
				
				<div class="sname"><b>ದ್ವಿಷಷ್ಟಿತಮಃ  ಸರ್ಗಃ - ಶತ್ರುಘ್ನಪ್ರಾರ್ಥನಾ </b> ೨೧ ಶ್ಲೋಕಗಳು</div>
				<div class="verse">ತಥೋಕ್ತೇ ತಾನೃಷೀನ್​ ರಾಮಃ ಪ್ರತ್ಯುವಾಚ ಕೃತಾಂಜಲಿಃ ।<br />ಕಿಮಾಹಾರಃ ಕಿಮಾಚಾರೋ ಲವಣಃ ಕ್ವ ಚವರ್ತತೇ ॥ ೧ ॥</div>
				<div class="verse">ರಾಘವಸ್ಯ ವಚಃ ಶ್ರುತ್ವಾ ಋಷಯಃ ಸರ್ವ ಏವ ತೇ ।<br />ತತೋ ನಿವೇದಯಾಮಾಸುರ್ಲವಣೋವವೃಧೇ ಯಥಾ ॥ ೨ ॥</div>
				<div class="verse">ಆಹಾರಃ ಸರ್ವಸತ್ತ್ವಾನಿ ವಿಶೇಷೇಣ ಚತಾಪಸಾಃ ।<br />ಆಚಾರೋ ರೌದ್ರತಾ ನಿತ್ಯಂ ವಾಸೋಮಧುವನೇ ತಥಾ ॥ ೩ ॥</div>
				<div class="verse">ಹತ್ವಾ ಬಹುಸಹಸ್ರಾಣಿ ಸಿಂಹವ್ಯಾಘ್ರಮೃಗದ್ವಿಪಾನ್​ ।<br />ಮಾನುಷಾಂಶ್ಚೈವ ಕುರುತೇನಿತ್ಯಮಾಹಾರಮಾಹ್ನಿಕಮ್ ॥ ೪ ॥</div>
				<div class="verse">ತತೋಂತರಾಣಿ ಸತ್ತ್ವಾನಿ ಖಾದತೇ ಸಮಹಾಬಲಃ ।<br />ಸಂಹಾರೇ ಸಮನುಪ್ರಾಪ್ತೇ ವ್ಯಾದಿತಾಸ್ಯ ಇವಾಂತಕಃ ॥ ೫ ॥</div>
				<div class="verse">ತಚ್ಛ್ರುತ್ವಾ ರಾಘವೋ ವಾಕ್ಯಮುವಾಚ ಸಮಹಾಮುನೀನ್​ ।<br />ಘಾತಯಿಷ್ಯಾಮಿ ತದ್ರಕ್ಷೋ ಹ್ಯಪಗಚ್ಛತು ವೋ ಭಯಮ್ ॥೬</div>
				<div class="verse">ಪ್ರತಿಜ್ಞಾಯ ತಥಾ ತೇಷಾಂಮುನೀನಾಮುಗ್ರತೇಜಸಾಮ್ ।<br />ಸ ಭ್ರಾತೄನ್​ ಸಹಿತಾನ್​ ಸರ್ವಾನುವಾಚರಘುನಂದನಃ ॥ ೭ ॥</div>
				<div class="verse">ಕೋ ಹಂತಾ ಲವಣಂ ವೀರಃ ಕಸ್ಯಾಂಶಃ ಸವಿಧೀಯತಾಮ್ ।<br />ಭರತಸ್ಯ ಮಹಾಬಾಹೋಃ ಶತ್ರುಘ್ನಸ್ಯ ಚ ಧೀಮತಃ ॥ ೮ ॥</div>
				<div class="verse">ರಾಘವೇಣೈವಮುಕ್ತಸ್ತು ಭರತೋವಾಕ್ಯಮಬ್ರವೀತ್​ ।<br />ಅಹಮೇತಂ ವಧಿಷ್ಯಾಮಿ ಮಮಾಂಶಃ ಸವಿಧೀಯತಾಮ್ ॥ ೯ ॥</div>
				<div class="verse">ಭರತಸ್ಯ ವಚಃ ಶ್ರುತ್ವಾಧೈರ್ಯಶೌರ್ಯಸಮನ್ವಿತಮ್ ।<br />ಲಕ್ಷ್ಮಣಾವರಜಸ್ತಸ್ಥೌ ಹಿತ್ವಾಸೌವರ್ಣಮಾಸನಮ್ ॥ ೧೦ ॥</div>
				<div class="verse">ಶತ್ರುಘ್ನಸ್ತ್ವಬ್ರವೀದ್ವಾಕ್ಯಂಪ್ರಣಿಪತ್ಯ ನರಾಧಿಪಮ್ ।<br />ಕೃತಕರ್ಮಾ ಮಹಾಬಾಹುರ್ಮಧ್ಯಮೋ ರಘುನಂದನಃ ॥ ೧೧ ॥</div>
				<div class="verse">ಆರ್ಯೇಣ ಹಿ ಪುರಾ ಶೂನ್ಯಾ ತ್ವಯೋಧ್ಯಾ ಪರಿಪಾಲಿತಾ ।<br />ಸಂತಾಪಂ ಹೃದಯೇ ಕೃತ್ವಾಆರ್ಯಸ್ಯಾಗಮನಂ ಪ್ರತಿ ॥ ೧೨ ॥</div>
				<div class="verse">ದುಃಖಾನಿ ಚ ಬಹೂನೀಹ ಹ್ಯನುಭೂತಾನಿಪಾರ್ಥಿವ ।<br />ಶಯಾನೋ ದುಃಖಶಯ್ಯಾಸು ನಂದಿಗ್ರಾಮೇಽವಸತ್​ ಪುರಾ ॥ ೧೩ ॥</div>
				<div class="verse">ಫಲಮೂಲಾಶನೋ ಭೂತ್ವಾ ಜಟೀ ಚೀರಧರಸ್ತಥಾ ।<br />ಅನುಭೂಯೇದೃಶಂ ದುಃಖಮೇಷರಾಘವನಂದನಃ ॥ ೧೪ ॥</div>
				<div class="verse">ಪ್ರೇಷ್ಯೇ ಮಯಿ ಸ್ಥಿತೇ ರಾಜನ್ನ ಭೂಯಃ ಕ್ಲೇಶಮಾಪ್ನುಯಾತ್​ ।<br />ತಥಾ ಬ್ರುವತಿ ಶತ್ರುಘ್ನೇ ರಾಘವಃ ಪುನರಬ್ರವೀತ್​ ॥ ೧೫ ॥</div>
				<div class="verse">ಏವಂ ಭವತು ಕಾಕುತ್ಸ್ಥ ಕ್ರಿಯತಾಂಮಮ ಶಾಸನಮ್ ।<br />ರಾಜ್ಯೇ ತ್ವಾಮಭಿಷೇಕ್ಷ್ಯಾಮಿಮಧೋಸ್ತು ನಗರೇ ಶುಭೇ ॥ ೧೬ ॥</div>
				<div class="verse">ನಿವೇಶಯ ಮಹಾಬಾಹೋ ಭರತಂಯದ್ಯವೇಕ್ಷಸೇ ।<br />ಶೂರಸ್ತ್ವಂ ಕೃತವಿದ್ಯಶ್ಚ ಸಮರ್ಥಶ್ಚನಿವೇಶನೇ ॥ ೧೭ ॥</div>
				<div class="verse">ಯೋ ಹಿ ಶತ್ರುಂ ಸಮುತ್ಪಾಟ್ಯ ಪಾರ್ಥಿವಸ್ಯಪುನಃ ಕ್ಷಯೇ ।<br />ನ ವಿಧತ್ತೇ ನೃಪಂ ತತ್ರ ನರಕಂ ಸ ಹಿಗಚ್ಛತಿ ॥ ೧೮ ॥</div>
				<div class="verse">ಸ ತ್ವಂ ಹತ್ವಾ ಮಧುಸುತಂ ಲವಣಂ ಪಾಪನಿಶ್ಚಯಮ್ ।<br />ರಾಜ್ಯಂ ಪ್ರಶಾಧಿ ಧರ್ಮೇಣ ವಾಕ್ಯಂ ಮೇಯದ್ಯವೇಕ್ಷಸೇ ॥ ೧೯ ॥</div>
				<div class="verse">ಉತ್ತರಂ ಚ ನ ವಕ್ತವ್ಯಂ ಶೂರವಾಕ್ಯಾಂತರೇ ಮಮ ।<br />ಬಾಲೇನ ಪೂರ್ವಜಸ್ಯಾಜ್ಞಾ ಕರ್ತವ್ಯಾ ನಾತ್ರಸಂಶಯಃ ॥ ೨೦ ॥</div>
				<div class="verse">ಅಭಿಷೇಕಂ ಚ ಕಾಕುತ್ಸ್ಥ ಪ್ರತೀಚ್ಛಸ್ವಮಯೋದ್ಯತಮ್ ।<br />ವಸಿಷ್ಠಪ್ರಮುಖೈರ್ವಿಪ್ರೈರ್ವಿಧಿಮಂತ್ರಪುರಸ್ಕೃತಮ್ ॥ ೨೧ ॥</div>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಷಷ್ಟಿತಮಃ ಸರ್ಗಃ</div>
				
				
				<div class="sname"><b>ತ್ರಿಷಷ್ಟಿತಮಃ  ಸರ್ಗಃ - ಲವಣವಧೋಪಾಯಕಥನಮ್ </b> ೩೧ ಶ್ಲೋಕಗಳು</div>
				<div class="verse">ಏವಮುಕ್ತಸ್ತು ರಾಮೇಣ ಪರಾಂವ್ರೀಡಾಮುಪಾಗತಮ್ ।<br />ಶತ್ರುಘ್ನೋ ವೀರ್ಯಸಂಪನ್ನೋಮಂದಂ ಮಂದಮುವಾಚ ಹ ॥ ೧ ॥</div>
				<div class="verse">ಅಧರ್ಮಂ ವಿದ್ಮ ಕಾಕುತ್ಸ್ಥ ಹ್ಯಸ್ಮಿನ್ನರ್ಥೇ ನರೇಶ್ವರ ।<br />ಕಥಂ ತಿಷ್ಠತ್ಸು ಜ್ಯೇಷ್ಠೇಷುಕನೀಯಾನಭಿಷಿಚ್ಯತೇ ॥ ೨ ॥</div>
				<div class="verse">ಅವಶ್ಯಂ ಕರಣೀಯಂ ಚ ಶಾಸನಂಪುರುಷರ್ಷಭ ।<br />ತವ ಚೈವ ಮಹಾಭಾಗ ಶಾಸನಂದುರತಿಕ್ರಮಮ್ ॥ ೩ ॥</div>
				<div class="verse">ತ್ವತ್ತೋ ಮಯಾ ಶ್ರುತಂ ವೀರಶ್ರುತಿಭ್ಯಶ್ಚ ಮಯಾ ಶ್ರುತಮ್ ।<br />ನೋತ್ತರಂ ಹಿ ಮಯಾ ವಾಚ್ಯಂಮಧ್ಯಮೇ ಪ್ರತಿಜಾನತಿ ॥ ೪ ॥</div>
				<div class="verse"><span>ವ್ಯಾಹೃತಂ ದುರ್ವಚೋ ಘೋರಂ ಹಂತಾಸ್ಮಿ ಲವಣಂ ಮೃಧೇ ।<br /> ತಸ್ಯೇಯಂ ಮೇ ದುರುಕ್ತಸ್ಯ ದುರ್ಗತಿಃ ಪುರುಷರ್ಷಭ ॥ </span>೫</div>
				<div class="verse">ಉತ್ತರಂ ಹಿ ನ ವಕ್ತವ್ಯಂಜ್ಯೇಷ್ಠೇನಾಭಿಹಿತೇ ಪುನಃ ।<br />ಅಧರ್ಮಸಹಿತಂ ಚೈವಪರಲೋಕವಿವರ್ಜಿತಮ್ ॥ ೬ ॥</div>
				<div class="verse">ಸೋಽಹಂ ದ್ವಿತೀಯಂ ಕಾಕುತ್ಸ್ಥ ನವಕ್ಷ್ಯಾಮಿ ತವೋತ್ತರಮ್ ।<br />ಮಾ ದ್ವಿತೀಯೇನ ದಂಡೋ ವೈ ನಿಪತೇನ್ಮಯಿ ಮಾನದ ॥ ೭ ॥</div>
				<div class="verse">ಕಾಮಕಾರೋ ಹ್ಯಹಂ ರಾಜಂಸ್ತವಾಸ್ಮಿ ಪುರುಷರ್ಷಭ ।<br />ಅಧರ್ಮಂ ಜಹಿ ಕಾಕುತ್ಸ್ಥ ಮತ್ಕೃತೇ ರಘುನಂದನ ॥ ೮ ॥</div>
				<div class="verse">ಏವಮುಕ್ತೇ ತು ಶೂರೇಣಶತ್ರುಘ್ನೇನ ಮಹಾತ್ಮನಾ ।<br />ಉವಾಚ ರಾಮಃ ಸಂಹೃಷ್ಟೋ ಭರತಂ ಲಕ್ಷ್ಮಣಂ ತಥಾ ॥ ೯ ॥</div>
				<div class="verse">ಸಂಭಾರಾನಭಿಷೇಕಸ್ಯ ಆನಯಧ್ವಂಸಮಾಹಿತಾಃ ।<br />ಅದ್ಯೈವ ಪುರುಷವ್ಯಾಘ್ರಮಭಿಷೇಕ್ಷ್ಯಾಮಿರಾಘವಮ್ ॥ ೧೦ ॥</div>
				<div class="verse">ಪುರೋಹಿತಂ ಚ ಕಾಕುತ್ಸ್ಥ ನೈಗಮಾನೃತ್ವಿಜಸ್ತಥಾ ।<br />ಮಂತ್ರಿಣಶ್ಚೈವ ತಾನ್​ ಸರ್ವಾನಾನಯುಧ್ವಂ ಮಮಾಜ್ಞಯಾ ॥ ೧೧ ॥</div>
				<div class="verse">ರಾಜ್ಞಃ ಶಾಸನಮಾಜ್ಞಾಯ ತಥಾಕುರ್ವನ್​ಮಹಾರಥಾಃ ।<br /> ಅಭಿಷೇಕಸಮಾರಂಭಂ ಪುರಸ್ಕೃತ್ಯಪುರೋಧಸಮ್ ॥ ೧೨ ॥</div>
				<div class="verse">ಪ್ರವಿಷ್ಟಾ ರಾಜಭವನಂ ರಾಜಾನೋಬ್ರಾಹ್ಮಣಸ್ತಥಾ ।<br />ತಥಾಭಿಷೇಕೋ ವವೃಧೇಶತ್ರುಘ್ನಸ್ಯ ಮಹಾತ್ಮನಃ ॥ ೧೩ ॥</div>
				<div class="verse">ಸಂಪ್ರಹರ್ಷಕರಃ ಶ್ರೀಮಾನ್​ ರಾಘವಸ್ಯ ಪುರಸ್ಯ ಚ ।<br />ಅಭಿಷಿಕ್ತಸ್ತು ಶತ್ರುಘ್ನೋ ಬಭೌ ಚಾದಿತ್ಯಸಂನಿಭಃ ॥ ೧೪ ॥</div>
				<div class="verse">ಅಭಿಷಿಕ್ತಃ ಪುರಾ ಸ್ಕಂದಃ ಸೇಂದ್ರೈರಿವಮರುದ್ಗಣೈಃ ।<br />ಅಭಿಷಿಕ್ತೇ ತು ಶತ್ರುಘ್ನೇರಾಮೇಣಾಕ್ಲಿಷ್ಟಕರ್ಮಣಾ ॥ ೧೫ ॥</div>
				<div class="verse">ಪೌರಾಃ ಪ್ರಮುದಿತಾಶ್ಚಾಸನ್​ ಬ್ರಾಹ್ಮಣಾಶ್ಚಬಹುಶ್ರುತಾಃ ।<br />ಕೌಸ್ಲಯಾ ಚ ಸುಮಿತ್ರಾ ಚ ಮಂಗಲಂಕೇಕಯೀ ತಥಾ ॥ ೧೬ ॥</div>
				<div class="verse">ಚಕ್ರುಸ್ತಾ ರಾಜಭವನೇ ಯಾಶ್ಚಾನ್ಯಾ ರಾಜಯೋಷಿತಃ ।<br />ಋಷಯಶ್ಚ ಮಹಾತ್ಮಾನೋಯಮುನಾತೀರವಾಸಿನಃ ॥ ೧೭ ॥</div>
				<div class="verse">ಹತಂ ಲವಣಮಾಶಂಸುಃ ಶತ್ರುಘ್ನಸ್ಯಾಭಿಷೇಚನಾತ್​ ।<br />ತತೋಽಭಿಷಿಕ್ತಂಶತ್ರುಘ್ನಮಂಕಮಾರೋಪ್ಯ ರಾಘವಃ ॥ ೧೮ ॥</div>
				<div class="verse">ಉವಾಚ ಮಧುರಾಂ ವಾಣೀಂತೇಜಸ್ತಸ್ಯಾಭಿಪೂರಯನ್​ ।<br />ಅಯಂ ಶರಸ್ತ್ವಮೋಘಸ್ತೇ ದಿವ್ಯಃ ಪರಪುರಂಜಯಃ ॥ ೧೯ ॥</div>
				<div class="verse">ಅನೇನ ಲವಣಂ ಸೌಮ್ಯ ಹಂತಾಸಿರಘುನಂದನ ।<br />ಸೃಷ್ಟಃ ಶರೋಽಯಂ ಕಾಕುತ್ಸ್ಥ ಯದಾ ಶೇತೇ ಮಹಾರ್ಣವೇ ॥ ೨೦ ॥</div>
				<div class="verse">ಸ್ವಯಂಭೂರಜಿತೋ ದೇವೋ ಯಂನಾಪಶ್ಯನ್​ ಸುರಾಸುರಾಃ ।<br />ಅದೃಶ್ಯಃ ಸರ್ವಭೂತಾನಾಂ ತೇನಾಯಂತು ಶರೋತ್ತಮಃ ॥ ೨೧ ॥</div>
				<div class="verse">ಸೃಷ್ಟಃ ಕ್ರೋಧಾಭಿಭೂತೇನವಿನಾಶಾರ್ಥಂ ದುರಾತ್ಮನೋಃ ।<br />ಮಧುಕೈಟಭಯೋರ್ವೀರ ವಿಘಾತೇವರ್ತಮಾನಯೋಃ ॥ ೨೨ ॥</div>
				<div class="verse">ಸ್ರಷ್ಟುಕಾಮೇನ ಲೋಕಾಂಸ್ತ್ರೀಂಸ್ತೌ ಚಾನೇನ ಹತೌ ಯುಧಿ ।<br />ತೌ ಹತ್ವಾ ಜನಭೋಗಾರ್ಥಂ ಕೈಟಭಂ ತು ಮಧುಂ ತಥಾ ॥ ೨೩ ॥</div>
				<div class="verse">ಅನೇನ ಶರಮುಖ್ಯೇನ ತತೋಲೋಕಾಂಶ್ಚ ಕಾರ ಸಃ ।<br />ನಾಯಂ ಮಯಾ ಶರಃ ಪೂರ್ವಂ ರಾವಣಸ್ಯ ವಧಾರ್ಥಿನಾ ॥ ೨೪ ॥</div>
				<div class="verse">ಮುಕ್ತಃ ಶತ್ರುಘ್ನ ಭೂತಾನಾಂ ಮಹಾಂಸ್ತ್ರಾಸೋ ಭವೇದಿತಿ ।<br />ಯಚ್ಚ ತಸ್ಯ ಮಹಚ್ಛೂಲಂತ್ರ್ಯಂಬಕೇಣ ಮಹಾತ್ಮನಾ ॥ ೨೫ ॥</div>
				<div class="verse">ದತ್ತಂ ಶತ್ರುವಿನಾಶಾಯ ಮಧೋರಾಯುಧಮುತ್ತಮಮ್ ।<br /> ಸ ತಂ ನಿಕ್ಷಿಪ್ಯ ಭವನೇ ಪೂಜ್ಯಮಾನಂಪುನಃ ಪುನಃ ॥ ೨೬ ॥</div>
				<div class="verse">ದಿಶಃ ಸರ್ವಾಃ ಸಮಾಸಾದ್ಯ ಪ್ರಾಪ್ನೋತ್ಯಾಹಾರಮುತ್ತಮಮ್ ।<br />ಯದಾ ತು ಯುದ್ಧಮಾಕಾಂಕ್ಷನ್​ ಕಶ್ಚಿದೇನಂ ಸಮಾಹ್ವಯೇತ್​ ॥ ೨೭ ॥</div>
				<div class="verse">ತದಾ ಶೂಲಂ ಗೃಹೀತ್ವಾ ತಂ ಭಸ್ಮ ರಕ್ಷಃ ಕರೋತಿ ಹಿ ।<br />ಸ ತ್ವಂ ಪುರುಷಶಾರ್ದೂಲ ತಮಾಯುಧವಿನಾಕೃತಮ್ ॥ ೨೮ ॥</div>
				<div class="verse">ಅಪ್ರವಿಷ್ಟಂ ಪುರಂ ಪೂರ್ವಂ ದ್ವಾರಿ ತಿಷ್ಠ ಧೃತಾಯುಧಃ ।<br />ಅಪ್ರವಿಷ್ಟಂ ಚ ಭವನಂ ಯುದ್ಧಾಯಪುರುಷರ್ಷಭ ॥ ೨೯ ॥</div>
				<div class="verse">ಆಹ್ವಯೇಥಾ ಮಹಾಬಾಹೋ ತತೋ ಹಂತಾಸಿ ರಾಕ್ಷಸಮ್ ।<br />ಅನ್ಯಥಾ ಕ್ರಿಯಮಾಣೇ ತು ಅವಧ್ಯಃ ಸಭವಿಷ್ಯತಿ ॥ ೩೦ ॥</div>
				<div class="verse">ಯದಿ ತ್ವೇವಂ ಕೃತಂ ವೀರವಿನಾಶಮುಪಯಾಸ್ಯತಿ ।<br />ಏತತ್ತೇ ಸರ್ವಮಾಖ್ಯಾತಂ ಶೂಲಸ್ಯ ಚವಿಪರ್ಯಯಃ ॥ ೩೧ ॥</div>
				<p>ಶ್ರೀಮತಃ ಶತಿಕಂಠಸ್ಯ ಕೃತ್ಯಂ ಹಿದುರತಿಕ್ರಮಮ್ ॥</p>
				<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಷಷ್ಟಿತಮಃ ಸರ್ಗಃ</div>
				
				
				<div class="sname"><b>ಚತುಃಷಷ್ಟಿತಮಃ  ಸರ್ಗಃ - ಶತ್ರುಘ್ನಪ್ರಸ್ಥಾನಮ್ </b> ೧೮ ಶ್ಲೋಕಗಳು</div>
				<div class="verse">ಏವಮುಕ್ತ್ವಾ ಚ ಕಾಕುತ್ಸ್ಥಂ ಪ್ರಶಂಸ್ಯ ಚ ಪುನಃ ಪುನಃ ।<br />ಪುನರೇವಾಪರಂ ವಾಕ್ಯಮುವಾಚರಘುನಂದನಃ ॥ ೧ ॥</div>
				<div class="verse">ಇಮಾನ್ಯಶ್ವಸಹಸ್ರಾಣಿ ಚತ್ವಾರಿಪುರುಷರ್ಷಭ ।<br />ರಥಾನಾಂ ದ್ವೇ ಸಹಸ್ರೇ ಚ ಗಜಾನಾಂಶತಮುತ್ತಮಮ್ ॥ ೨ ॥</div>
				<div class="verse">ಅಂತರಾಪಣವೀಥ್ಯಶ್ಚನಾನಾಪಣ್ಯೋಪಶೋಭಿತಾಃ ।<br />ಅನುಗಚ್ಛಂತು ಕಾಕುತ್ಸ್ಥಂ ತಥೈವ ನಟನರ್ತಕಾಃ ॥ ೩ ॥</div>
				<div class="verse">ಹಿರಣ್ಯಸ್ಯ ಸುವರ್ಣಸ್ಯ ನಿಯುತಂಪುರುಷರ್ಷಭ ।<br />ಆದಾಯ ಗಚ್ಛ ಶತ್ರುಘ್ನ ಪರ್ಯಾಪ್ತಧನವಾಹನಃ ॥</div>
				<div class="verse">ಬಲಂ ಚ ಸುಭೃತಂ ವೀರಹೃಷ್ಟಪುಷ್ಟಮನುತ್ತಮಮ್ ।<br />ಸಂಭಾಷಾಸಂಪ್ರದಾನೇನ ರಂಜಯಸ್ವನರೋತ್ತಮ ॥ ೫ ॥</div>
				<div class="verse">ನ ಹ್ಯರ್ಥಾಸ್ತತ್ರ ತಿಷ್ಠಂತಿ ನ ದಾರಾ ನ ಚಬಾಂಧವಾಃ ।<br />ಸುಪ್ರೀತೋ ಭೃತ್ಯವರ್ಗಶ್ಚ ಯತ್ರತಿಷ್ಠಸಿ ರಾಘವ ॥ ೬ ॥</div>
				<div class="verse">ತತೋ ಹೃಷ್ಟಜನಾಕೀರ್ಣಾಂ ಪ್ರಸ್ಥಾಪ್ಯ ಮಹತೀಂ ಚಮೂಮ್ ।<br />ಏಕ ಏವ ಧನುಷ್ಪಾಣಿರ್ಗಚ್ಛ ತ್ವಂಮಧುನೋ ವನಮ್ ॥ ೭ ॥</div>
				<div class="verse">ಯಥಾ ತ್ವಾಂ ನ ಪ್ರಜಾನಾತಿ ಗಚ್ಛಂತಂ ಯುದ್ಧಕಾಂಕ್ಷಿಣಮ್ ।<br />ಲವಣಸ್ತು ಮಧೋಃ ಪುತ್ರಸ್ತಥಾಗಚ್ಛೇರಶಂಕಿತಮ್ ॥ ೮ ॥</div>
				<div class="verse">ನ ತಸ್ಯ ಮೃತ್ಯುರಮನ್ಯೋಽಸ್ತಿ ಕಶ್ಚಿದ್ಧಿ ಪುರುಷರ್ಷಭ ।<br />ದರ್ಶನಂ ಯೋಽಭಿಗಚ್ಛೇತ ಸವಧ್ಯೋ ಲವಣೇನ ಹಿ ॥ ೯ ॥</div>
				<div class="verse">ಸ ಗ್ರೀಷ್ಮ ಅಪಯಾತೇ ತು ವರ್ಷಾರಾತ್ರಉಪಾಗತೇ ।<br />ಹನ್ಯಾಸ್ತ್ವಂ ಲವಣಂ ಸೌಮ್ಯ ಸ ಹಿಕಾಲೋಽಸ್ಯ ದುರ್ಮತೇ ॥ ೧೦ ॥</div>
				<div class="verse">ಮಹರ್ಷೀಂಸ್ತು ಪುರಸ್ಕೃತ್ಯಪ್ರಯಾಂತು ತವ ಸೈನಿಕಾಃ ।<br />ಯಥಾ ಗ್ರೀಷ್ಮಾವಶೇಷೇಣತರೇಯುರ್ಜಾಹ್ನವೀಜಲಮ್ ॥ ೧೧ ॥</div>
				<div class="verse">ತತ್ರ ಸ್ಥಾಪ್ಯ ಬಲಂ ಸರ್ವಂ ನದೀತೀರೇಸಮಾಹಿತಃ ।<br />ಅಗ್ರತೋ ಧನುಷಾ ಸಾರ್ಧಂ ಗಚ್ಛ ತ್ವಂಲಘುವಿಕ್ರಮಃ ॥ ೧೨ ॥</div>
				<div class="verse">ಏವಮುಕ್ತಸ್ತು ರಾಮೇಣಶತ್ರುಘ್ನಸ್ತಾನ್​ ಮಹಾಬಲಾನ್​ ।<br />ಸೇನಾಮುಖ್ಯಾನ್​ ಸಮಾನೀಯ ತತೋವಾಕ್ಯಮುವಾಚ ಹ ॥ ೧೩ ॥</div>
				<div class="verse">ಏತೇ ವೋ ಗಣಿತಾ ವಾಸಾ ಯತ್ರ ತತ್ರನಿವತ್ಸ್ಯಥ ।<br />ಸ್ಥಾತವ್ಯಂ ಚಾವಿರೋಧೇನ ಯಥಾ ಬಾಧಾನ ಕಸ್ಯಚಿತ್​ ॥ ೧೪ ॥</div>
				<div class="verse">ತಥಾ ತಾಂಸ್ತು ಸಮಾಜ್ಞಾಪ್ಯ ಪ್ರಸ್ಥಾಪ್ಯ ಚಮಹದ್ಬಲಮ್ ।<br /> ಕೌಸಲ್ಯಾಂ ಚ ಸುಮತ್ರಾಂ ಚ ಕೈಕೇಯೀಂಚಾಭ್ಯವಾದಯತ್​ ॥ ೧೫ ॥</div>
				<div class="verse">ರಾಮಂ ಪ್ರದಕ್ಷಿಣೀಕೃತ್ಯಶಿರಸಾಭಿಪ್ರಣಮ್ಯ ಚ ।<br />ರಾಮೇಣ ಚಾಭ್ಯನುಜ್ಞಾತಃ ಶತ್ರುಘ್ನಃ ಶತ್ರುತಾಪನಃ ॥ ೧೬ ॥</div>
				<div class="verse">ಲಕ್ಷ್ಮಣಂ ಭರತಂ ಚೈವ ಪ್ರಣಿಪತ್ಯ ಕೃತಾಂಜಲಿಃ ।<br />ಪುರೋಹಿತಂ ವಸಿಷ್ಠಂ ಚ ಶತ್ರುಘ್ನಃಪ್ರಯತಾತ್ಮವಾನ್​ ॥ ೧೭ ॥</div>
				<p>ಪ್ರದಕ್ಷಿಣಮಥೋ ಕೃತ್ವಾ ನಿರ್ಜಗಾಮಮಹಾಬಲಃ ॥</p>
				<p>ಪ್ರಸ್ಥಾಪ್ಯ ಸೇನಾಮಥಸೋಽಗ್ರತಸ್ತದಾ</p>
				<div class="verse">ಗಜೇಂದ್ರವಾಜಿಪ್ರವರೌಘಸಂಕುಲಾಮ್ ।<br /> ಉವಾಸ ಮಾಸಂ ತುನರೇಂದ್ರಪಾರ್ಶ್ವತಸ್ತ್ವಥ ಪ್ರಯಾತೋರಘುವಂಶವರ್ಧನಃ ॥ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆ</div>
				
				
				<p>ದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಃಷಷ್ಟಿತಮಃ ಸರ್ಗಃ ಪಂಚಷಷ್ಟಿತಮಃ ಸರ್ಗಃ ಸೌದಾಸಕಥಾ</p>
				<div class="verse">ಪ್ರಸ್ಥಾಪ್ಯ ತು ಬಲಂ ಸರ್ವಂಮಾಸಮಾತ್ರೋಷಿತಃ ಪಥಿ ।<br />ಏಕ ಏವಾಶು ಶತ್ರುಘ್ನೋ ಜಗಾಮ ತ್ವರಿತಂ ತದಾ ॥ ೧ ॥</div>
				<div class="verse">ದ್ವಿರಾತ್ರಮಂತರೇ ಶೂರ ಉಷ್ಯ ರಾಘವನಂದನಃ ।<br />ವಾಲ್ಮೀಕೇರಾಶ್ರಮಂಪುಣ್ಯಮಗಚ್ಛದ್ವಾಸಮುತ್ತಮಮ್ ॥ ೨ ॥</div>
				<div class="verse">ಸೋಽಭಿವಾದ್ಯ ಮಹಾತ್ಮಾನಂ ವಾಲ್ಮೀಕಿಂಮುನಿಸತ್ತಮಮ್ ।<br />ಕೃತಾಂಜಲಿರಥೋ ಭೂತ್ವಾವಾಕ್ಯಮೇತದುವಾಚ ಹ ॥ ೩ ॥</div>
				<div class="verse">ಭಗವನ್​ ವಸ್ತುಮಿಚ್ಛಾಮಿ ಗುರೋಃ ಕೃತ್ಯಾದಿಹಾಗತಃ ।<br />ಶ್ವಃ ಪ್ರಭಾತೇ ಗಮಿಷ್ಯಾಮಿ ಪ್ರತೀಚೀಂವಾರುಣೀಂ ದಿಶಮ್ ॥ ೪ ॥</div>
				<div class="verse">ಶತ್ರುಘ್ನಸ್ಯ ವಚಃ ಶ್ರುತ್ವಾ ಪ್ರಹಸ್ಯ ಮುನಿಪುಂಗವಃ ।<br />ಪ್ರತ್ಯುವಾಚ ಮಹಾತ್ಮಾನಂ ಸ್ವಾಗತಂ ತೇಮಹಾಯಶಃ ॥ ೫ ॥</div>
				<div class="verse">ಸ್ವಮಾಶ್ರಮಮಿದಂ ಸೌಮ್ಯ ರಾಘವಾಣಾಂಕುಲಸ್ಯ ಹಿ ।<br />ಆಸನಂ ಪಾದ್ಯಮರ್ಘ್ಯಂ ಚ ನಿರ್ವಿಶಂಕಃ ಪ್ರತೀಚ್ಛ ಮೇ ॥ ೬ ॥</div>
				<div class="verse">ಪ್ರತಿಗೃಹ್ಯ ತದಾ ಪೂಜಾಂ ಫಲಮೂಲಂ ಚಭೋಜನಮ್ ।<br />ಭಕ್ಷಯಾಮಾಸ ಕಾಕುತ್ಸ್ಥಸ್ತೃಪ್ತಿಂ ಚಪರಮಾಂ ಗತಃ ॥ ೭ ॥</div>
				<div class="verse">ಸ ಭುಕ್ತ್ವಾ ಫಲಮೂಲಂ ಚ ಮಹರ್ಷಿಂತಮುವಾಚ ಹ ।<br />ಪೂರ್ವಾ ಯಜ್ಞವಿಭೂತೀಯಂಕಸ್ಯಾಶ್ರಮಸಮೀಪತಃ ॥ ಚಂಚೂರ್ಯಮಾಣಂ ದದೃಶೇ ಸ ಶೂರೋರಾಕ್ಷಸದ್ವಯಮ್ ॥ ೧೧ ॥</div>
				<div class="verse">ತತ್ತಸ್ಯ ಭಾಷಿತಂ ಶ್ರುತ್ವಾವಾಲ್ಮೀಕಿರ್ವಾಕ್ಯಮಬ್ರವೀತ್​ ।<br />ಶತ್ರುಘ್ನ ಶೃಣು ಯಸ್ಯೇದಂಬಭೂವಾಯತನಂ ಪುರಾ ॥  ೯ </div>
				<div class="verse">ಯುಷ್ಮಾಕಂ ಪೂರ್ವಕೋ ರಾಜಾಸುದಾಸಸ್ತಸ್ಯ ಭೂಪತೇಃ ।<br />ಪುತ್ರೋ ವೀರಸಹೋ ನಾಮವೀರ್ಯವಾನತಿಧಾರ್ಮಿಕಃ ॥ ೧೦ ॥</div>
				<div class="verse">ಸ ಬಾಲ ಏವ ಸೌದಾಸೋಮೃಗಯಾಮುಪಕ್ರಮೇ ।<br /> ಶಾರ್ದೂಲರೂಪಿಣೌ ಘೋರೌ ಮೃಗಾನ್​ಬಹುಸಹಸ್ರಶಃ ।ಭಕ್ಷಮಾಣಾವಸಂತುಷ್ಟೌ ಪರ್ಯಾಪ್ತಿಂನೈವ ಜಗ್ಮತುಃ ॥ ೧೨ ॥</div>
				<div class="verse">ಸ ತು ತೌ ರಾಕ್ಷಸೌ ದೃಷ್ಟ್ವಾ ನಿರ್ಮೃಗಂ ಚವನಂ ಕೃತಮ್ ।<br />ಕ್ರೋಧೇನ ಮಹತಾವಿಷ್ಟೋ ಜಘಾನೈಕಂಮಹೇಷುಣಾ ॥ ೧೩ ॥</div>
				<div class="verse">ವಿನಿಪಾತ್ಯ ತಮೇಕಂ ತು ಸೌದಾಸಃ ಪುರುಷರ್ಷಭ ।<br />ವಿಜ್ವರೋ ವಿಗತಾಮರ್ಷೋ ಹತಂ ರಕ್ಷೋಹ್ಯದೈಕ್ಷತ ॥ ೧೪ ॥</div>
				<div class="verse">ನಿರೀಕ್ಷಮಾಣಂ ತಂ ದೃಷ್ಟ್ವಾ ಸಹಾಯಂತಸ್ಯ ರಕ್ಷಸಃ ।<br />ಸಂತಾಪಮಕರೋದ್ಘೋರಂ ಸೌದಾಸಂಚೇದಮಬ್ರವೀತ್​ ॥ ೧೫ ॥</div>
				<div class="verse">ಯಸ್ಮಾದನಪರಾಧಂ ತ್ವಂ ಸಹಾಯಂಮಮ ಜಘ್ನಿವಾನ್​ ।<br /> ತಸ್ಮಾತ್ತವಾಪಿ ಪಾಪಿಷ್ಠ ಪ್ರದಾಸ್ಯಾಮಿಪ್ರತಿಕ್ರಿಯಾಮ್ ॥ ೧೬ ॥</div>
				<div class="verse">ಏವಮುಕ್ತ್ವಾ ತು ತದ್ರಕ್ಷಸ್ತತ್ರೈವಾಂತರಧೀಯತ ।<br />ಕಾಲಪರ್ಯಾಯಯೋಗೇನ ರಾಜಾಮಿತ್ರಸಹೋಽಭವತ್​ ॥ ೧೭ ॥</div>
				<div class="verse">ರಾಜಾ ತು ಯಜತೇಯಜ್ಞಮಸ್ಯಾಶ್ರಮಸಮೀಪತಃ ।<br />ಅಶ್ವಮೇಧಂ ಮಹಾಯಜ್ಞಂ ತಂ ವಸಿಷ್ಠೋಽಭ್ಯಪಾಲಯತ್​ ॥ ೧೮ ॥</div>
				<div class="verse">ತತ್ರ ಯಜ್ಞೋ ಮಹಾನಾಸೀದ್ಬಹುವರ್ಷಗಣಾಯುತಃ ।<br />ಸಮೃದ್ಧಃಪರಯಾ ಲಕ್ಷ್ಮಾ್ಯ ದೇವಯಜ್ಞಸಮೋಽಭವತ್​ ॥ ೧೯ ॥</div>
				<div class="verse">ಅಥಾವಸಾನೇ ಯಜ್ಞಸ್ಯ ಪೂರ್ವವೈರಮನುಸ್ಮರನ್​ ।<br />ವಸಿಷ್ಠರೂಪೀ ರಾಜಾನಮಿತಿ ಹೋವಾಚರಾಕ್ಷಸಃ ॥ ೨೦ ॥</div>
				<div class="verse">ಅಸ್ಯ ಯಜ್ಞಸ್ಯ ಜಾತೋಽಂತಃ ಸಾಮಿಷಂಭೋಜನಂ ಮಮ ।<br />ದೀಯತಾಮಿಹ ಶೀಘ್ರಂ ವೈ ನಾತ್ರ ಕಾರ್ಯಾ ವಿಚಾರಣಾ ॥ ೨೧ ॥</div>
				<div class="verse">ತಚ್ಛ್ರುತ್ವಾ ವ್ಯಾಹೃತಂ ವಾಕ್ಯಂ ರಕ್ಷಸಾಬ್ರಹ್ಮರೂಪಿಣಾ ।<br />ಭಕ್ಷ್ಯಸಂಸ್ಕಾರಕುಶಲಮುವಾಚಪೃಥಿವೀಪತಿಃ ॥ ೨೨ ॥</div>
				<div class="verse">ಹವಿಷ್ಯಂ ಸ್ವಾಮಿಷ್ಯಂ ಸ್ವಾದು ಯಥಾ ಭವತಿಭೋಜನಮ್ ।<br />ತಥಾ ಕುರುಷ್ವ ಶೀಘ್ರಂ ವೈ ಪರಿತುಷ್ಯೇದ್ಯಥಾ ಗುರುಃ ॥೨೩</div>
				<div class="verse">ಶಾಸನಾತ್​ ಪಾರ್ಥಿವೇಂದ್ರಸ್ಯ ಸೂದಃ ಸಂಭ್ರಾಂತಮಾನಸಃ ।<br />ಸ ರಾಕ್ಷಸಃ ಪುನಸ್ತತ್ರಸೂದವೇಷಮಥಾಕರೋತ್​ ॥ ೨೪ ॥</div>
				<div class="verse">ಸ ಮಾನುಷಮಥೋ ಮಾಂಸಂ ಪಾರ್ಥಿವಾಯನ್ಯವೇದಯತ್​ ।<br />ಇದಂ ಸ್ವಾದು ಹವಿಷ್ಯಂ ಚ ಸಾಮಿಷಂಚಾನ್ನಮಾಹೃತಮ್ ॥ ೨೫ ॥</div>
				<div class="verse">ಸ ಭೋಜನಂ ವಸಿಷ್ಠಾಯ ಪತ್ನ್ಯಾಸಾರ್ಧಮುಪಾಹರತ್​ ।<br />ಮದಯಂತ್ಯಾ ನರವ್ಯಾಘ್ರ ಸಾಮಿಷಂರಕ್ಷಸಾಹೃತಮ್ ॥ ೨೬ ॥</div>
				<div class="verse">ಜ್ಞಾತ್ವಾ ತದಾಮಿಷಂ ವಿಪ್ರೋ ಮಾನುಷಂಭಾಜನಂ ಗತಮ್ ।<br />ಕ್ರೋಧೇನ ಮಹತಾವಿಷ್ಟೋವ್ಯಾಹರ್ತುಮುಪಚಕ್ರಮೇ ॥ ೨೭ ॥</div>
				<div class="verse">ಯಸ್ಮಾತ್ತ್ವಂ ಭೋಜನಂ ರಾಜನ್​ಮಮೈತದ್ದಾತುಮಿಚ್ಛಸಿ ।<br />ತಸ್ಮದ್ಭೋಜನಮೇತತ್ತೇ ಭವಿಷ್ಯತಿ ನಸಂಶಯಃ ॥ ೨೮ ॥</div>
				<p>ತತಃ ಕ್ರುದ್ಧಸ್ತು ಸೌದಾಸಸ್ತೋಯಂಜಗ್ರಾಹ ಪಾಣಿನಾ ।ವಸಿಷ್ಠಂ ಶಪ್ತುಮಾರೇಭೇ ಭಾರ್ಯಾ ಚೈನಮವಾರಯತ್​ ॥ ೨೯</p
					<div class="verse">ರಾಜನ್​ ಪ್ರಭುರ್ಯತೋಽಸ್ಮಾಕಂವಸಿಷ್ಠೋ ಭಗವಾನೃಷಿಃ ।<br /> ಪ್ರತಿಶಪ್ತುಂ ನ ಶಕ್ತಸ್ತ್ವಂದೇವತುಲ್ಯಂ ಪುರೋಧಸಮ್ ॥೩೦</div>
					<div class="verse">ತತಃ ಕ್ರೋಧಮಯಂ ತೋಯಂ ತೇಜೋಬಲಸಮನ್ವಿತಮ್ ।<br />ವ್ಯಸರ್ಜಯತ ಧರ್ಮಾತ್ಮಾ ತತಃ ಪಾದೌಸಿಷೇಚ ಚ ॥ ೩೧ ॥</div>
					<div class="verse">ತೇನಾಸ್ಯ ರಾಜ್ಞಸ್ತೌ ಪಾದೌ ತದಾ ಕಲ್ಮಾಷತಾಂಗತೌ ।<br />ತದಾಪ್ರಭೃತಿ ರಾಜಾಸೌ ಸೌದಾಸಃ ಸುಮಹಾಯಶಾಃ ॥ ೩೨ ॥</div>
					<div class="verse">ಕಲ್ಮಾಷಪಾದಃ ಸಂವೃತ್ತಃ ಖ್ಯಾತಶ್ಚೈವತಥಾ ನೃಪಃ ।<br />ಸ ರಾಜಾ ಸಹ ಪತ್ನ್ಯಾ ವೇ ಪ್ರಣಿಪತ್ಯಮುಹುರ್ಮುಹುಃ ॥ ೩೩ ॥</div>
					<div class="verse">ಪುನರ್ವಸಿಷ್ಠಂ ಪ್ರೋವಾಚ ಯದುಕ್ತಂಬ್ರಹ್ಮರೂಪಿಣಾ ।<br />ತಚ್ಛ್ರುತ್ವಾ ಪಾರ್ಥಿವೇಂದ್ರಸ್ಯ ರಕ್ಷಸಾಧಿಕೃತಂ ಚ ತತ್​ ॥ ೩೪ ॥</div>
					<div class="verse">ಪುನಃ ಪ್ರೋವಾಚ ರಾಜಾನಂ ವಸಿಷ್ಠಃ ಪುರುಷರ್ಷಭಮ್ ।<br />ಮಯಾ ರೋಷಪರೀತೇನ ಯದಿದಂವ್ಯಾಹೃತಂ ವಚಃ ॥ ೩೫ ॥</div>
					<div class="verse">ನೈತಚ್ಛಕ್ಯಂ ವೃಥಾ ಕರ್ತುಂ ಪ್ರದಾಸ್ಯಾಮಿಚ ತೇ ವರಮ್ ।<br />ಕಾಲೋ ದ್ವಾದಶವರ್ಷಾಣಿ ಶಾಪಸ್ಯಾಂತೋಭವಿಷ್ಯತಿ ॥ ೩೬ ॥</div>
					<div class="verse">ಮತ್ಪ್ರಸಾದಾಚ್ಚ ರಾಜೇಂದ್ರ ವ್ಯತೀತಂ ನಸ್ಮರಿಷ್ಯಸಿ ।<br />ಏವಂ ಸ ರಾಜಾ ತಂ ಶಾಪಮುಪಭುಜ್ಯಾರಿಸೂದನಃ ॥೩೭</div>
					<div class="verse">ಪ್ರತಿಲೇಭೇ ಪುನಾ ರಾಜ್ಯಂಪ್ರಜಾಶ್ಚೈವಾನ್ವಪಾಲಯತ್​ ।<br />ತಸ್ಯ ಕಲ್ಮಾಷಪಾದಸ್ಯ ಯಜ್ಞಸ್ಯಾಯತನಂ ಶುಭಮ್ ॥ ೩೮ ॥</div>
					<div class="verse">ಆಶ್ರಮಸ್ಯ ಸಮೀಪೇಽಸ್ಯ ಯನ್ಮಾಂಪೃಚ್ಛಸಿ ರಾಘವ ।<br />ತಸ್ಯ ತಾಂ ಪಾರ್ಥಿವೇಂದ್ರಸ್ಯ ಕಥಾಂಶ್ರುತ್ವಾ ಸುದಾರುಣಾಮ್ ॥ ೩೯ ॥</div>
					<p>ವಿವೇಶ ಪರ್ಣಶಾಲಾಯಾಂ ಮಹರ್ಷಿಮಭಿವಾದ್ಯ ಚ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಷಷ್ಟಿತಮಃ ಸರ್ಗಃ</div>
					
					
					<div class="sname"><b>ಷಟ್​ಷಷ್ಟಿತಮಃ  ಸರ್ಗಃ - ಕುಶಲವಜನನಮ್ </b> ೧೭ ಶ್ಲೋಕಗಳು</div>
					<div class="verse">ಯಾಮೇವ ರಾತ್ರಿಂ ಶತ್ರುಘ್ನಃ ಪರ್ಣಶಾಲಾಮುಪಾವಿಶತ್​ ।<br />ತಾಮೇವ ರಾತ್ರಿಂ ಸೀತಾಪಿ ಪ್ರಸೂತಾದಾರಕದ್ವಯಮ್ ॥ ೧ ॥</div>
					<div class="verse">ತತೋರ್ಽಧರಾತ್ರಸಮಯೇ ಬಾಲಕಾಮುನಿದಾರಕಾಃ ।<br />ವಾಲ್ಮೀಕೇಃ ಪ್ರಿಯಮಾಚಖ್ಯುಃ ಸೀತಾಯಾಃ ಪ್ರಸವಂ ಶುಭಮ್ ॥ ೨ ॥</div>
					<div class="verse">ಭಗವನ್​ ರಾಮಪತ್ನೀ ಸಾ ಪ್ರಸೂತಾದಾರಕದ್ವಯಮ್ ।<br /> ತತೋ ರಕ್ಷಾಂ ಮಹಾತೇಜಃ ಕುರುಭೂತವಿನಾಶಿನೀಮ್ ॥ ೩ ॥</div>
					<div class="verse">ತೇಷಾಂ ತದ್ವಚನಂ ಶ್ರುತ್ವಾ ಮಹರ್ಷಿಃ ಸಮುಪಾಗಮತ್​ ।<br />ಬಾಲಚಂದ್ರಪ್ರತೀಕಾಶೌ ದೇವಪುತ್ರೌ ಮಹೌಜಸೌ ॥ ೪ ॥</div>
					<div class="verse">ಜಗಾಮ ತತ್ರ ಹೃಷ್ಟಾತ್ಮಾ ದದರ್ಶ ಚಕುಮಾರಕೌ ।<br />ಭೂತಘ್ನೀಂ ಚಾಕರೋತ್ತಾಭ್ಯಾಂ ರಕ್ಷಾಂರಕ್ಷೋವಿನಾಶಿನೀಮ್ ॥ ೫ ॥</div>
					<div class="verse">ಕುಶಮುಷ್ಟಿಮುಪಾದಾಯ ಲವಂ ಚೈವತು ಸ ದ್ವಿಜಃ ।<br />ವಾಲ್ಮೀಕಿಃ ಪ್ರದದೌ ತಾಭ್ಯಾಂ ರಕ್ಷಾಂಭೂತವಿನಾಶಿನೀಮ್ ॥ ೬ ॥</div>
					<div class="verse">ಯಸ್ತಯೋಃ ಪೂರ್ವಜೋ ಜಾತಃ ಸಕುಶೈರ್ಮಂತ್ರಸತ್ಕೃತೈಃ ।<br />ನಿರ್ಮಾರ್ಜನೀಯಸ್ತು ತದಾ ಕುಶ ಇತ್ಯಸ್ಯನಾಮ ತತ್​ ॥ ೭ ॥</div>
					<div class="verse">ಯಶ್ಚಾವರೋ ಭವೇತ್ತಾಭ್ಯಾಂ ಲವೇನಸ ಸಮಾಹಿತಃ ।<br />ನಿರ್ಮಾರ್ಜನೀಯೋ ವೃದ್ಧಾಭಿರ್ಲವ ಇತ್ಯೇವ ನಾಮತಃ ॥ ೮ ॥</div>
					<div class="verse">ಏವಂ ಕುಶಲವೌ ನಾಮ್ನಾ ತಾವುಭೌ ಯಮಜಾತಕೌ ।<br />ಮತ್ಕೃತಾಭ್ಯಾಂ ಚ ನಾಮಭ್ಯಾಂ ಖ್ಯಾತಿಯುಕ್ತೌ ಭವಿಷ್ಯತಃ ॥ ೯ ॥</div>
					<div class="verse">ತಾಂ ರಕ್ಷಾಂ ಜಗೃಹುಸ್ತಾಶ್ಚ ಮುನಿಹಸ್ತಾತ್​ಸಮಾಹಿತಾಃ ।<br />ಅಕುರ್ವಂಶ್ಚ ತತೋ ರಕ್ಷಾಂತಯೋರ್ವಿಗತಕಲ್ಮಷಾಃ ॥</div>
					<div class="verse">೧೦ ತಥಾ ತಾಂ ಕ್ರಿಯಮಾಣಾಂ ಚವೃದ್ಧಾಭಿರ್ಗೋತ್ರನಾಮ ಚ ।<br />ಸಂಕೀರ್ತನಂ ಚ ರಾಮಸ್ಯ ಸೀತಾಯಾಃ ಪ್ರಸವೌ ಶುಭೌ ॥ ೧೧ ॥</div>
					<div class="verse">ಅರ್ಧರಾತ್ರೇ ತು ಶತ್ರುಘ್ನಃ ಶುಶ್ರಾವಸುಮಹತ್​ ಪ್ರಿಯಮ್ ।<br />ಪರ್ಣಶಾಲಾಂ ತತೋ ಗತ್ವಾ ಮಾತರ್ ದಿಷ್ಟ್ಯೇತಿ ಚಾಬ್ರವೀತ್​ ॥ ೧೨ ॥</div>
					<div class="verse">ತಥಾ ತಸ್ಯ ಪ್ರಹೃಷ್ಟಸ್ಯ ಶತ್ರುಘ್ನಸ್ಯ ಮಹಾತ್ಮನಃ ।<br />ವ್ಯತೀತಾ ವಾರ್ಷಿಕೀ ರಾತ್ರಿಃ ಶ್ರಾವಣೀಲಘುವಿಕ್ರಮಾ ॥ ೧೩ ॥</div>
					<div class="verse">ಪ್ರಭಾತೇ ಸುಮಹಾವೀರ್ಯಃ ಕೃತ್ವಾಪೌರ್ವಾಹ್ಣಿಕೀಂ ಕ್ರಿಯಾಮ್ ।<br />ಮುನಿಂ ಪ್ರಾಂಜಲಿರಾಮಂತ್ರ್ಯ ಯಯೌಪಶ್ಚಾನ್ಮುಕಃ ಪುನಃ ॥ ೧೪ ॥</div>
					<div class="verse">ಸ ಗತ್ವಾ ಯಮುನಾತೀರಂಸಪ್ತರಾತ್ರೋಷಿತಃ ಪಥಿ ।<br />ಋಷೀಣಾಂ ಪುಣ್ಯ ಕೀರ್ತಾನಾಮಾಶ್ರಮೇವಾಸಮಭ್ಯಯಾತ್​ ॥ ೧೫ ॥</div>
					<div class="verse">ಸ ತತ್ರ ಮುನಿಭಿಃ ಸಾರ್ಧಂಭಾರ್ಗವಪ್ರಮುಖೈರ್ನೃಪಃ ।<br />ಕಥಾಭಿರಭಿರೂಪಾಭಿರ್ವಾಸಂ ಚಕ್ರೇಮಹಾಯಶಾಃ ॥ ೧೬ ॥</div>
					<div class="verse">ಸ ಕಾಂಚನಾದ್ಯೈರ್ಮುನಿಭಿಃ ಸಮೇತೋರಘುಪ್ರವೀರೋ ರಜನೀಂ ತದಾನೀಂ ।<br /> ಕಥಾಪ್ರಕಾರೈರ್ಬಹುಭಿರ್ಮಹಾತ್ಮಾ ವಿರಾಮಯಾಮಾಸನರೇಂದ್ರಸೂನುಃ ॥ ೧೭ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಷಷ್ಟಿತಮಃ ಸರ್ಗಃ</div>
					
					
					<div class="sname"><b>ಸಪ್ತಷಷ್ಟಿತಮಃ  ಸರ್ಗಃ - ಮಾಂಧಾತೃವಧಃ </b> ೨೬ ಶ್ಲೋಕಗಳು</div>
					<div class="verse">ಅಥ ರಾತ್ರ್ಯಾಂ ಪ್ರವೃತ್ತಾಯಾಂಶತ್ರುಘ್ನೋ ಭೃಗುನಂದನಮ್ ।<br />ಪಪ್ರಚ್ಛ ವ್ಯವನಂ ವಿಪ್ರಂ ಲವಣಸ್ಯ ಯಥಾ ಬಲಮ್ ॥ ೧ ॥</div>
					<div class="verse">ಶೂಲಸ್ಯ ಚ ಬಲಂ ಬ್ರಹ್ಮನ್​ ಕೇ ಚ ಪೂರ್ವಂವಿನಾಶಿತಾಃ ।<br />ಅನೇನ ಶೂಲಮುಖ್ಯೇನ ದ್ವಂದ್ವಯುದ್ಧಮುಪಾಗತಾಃ ॥ ೨ ॥</div>
					<div class="verse">ತಸ್ಯ ತದ್ವಚನಂ ಶ್ರುತ್ವಾಶತ್ರುಘ್ನಸ್ಯ ಮಹಾತ್ಮನಃ ।<br />ಪ್ರತ್ಯುವಾಚ ಮಾಹಾತೇಜಾಶ್ಚ್ಯವನೋ ರಘುನಂದನಮ್ ॥ ೩ ॥</div>
					<div class="verse">ಅಸಂಖ್ಯೇಯಾನಿ ಕರ್ಮಾಣಿ ಯಾನ್ಯಸ್ಯ ರಘುನಂದನ ।<br />ಇಕ್ಷ್ವಾಕುವಂಶಪ್ರಭವೇ ಯದ್ವೃತ್ತಂ ತಚ್ಛ್ರುಣುಷ್ವ ಮೇ ॥ ೪ ॥</div>
					<div class="verse">ಅಯೋಧ್ಯಾಯಾಂ ಪುರಾ ರಾಜಾಯುವನಾಶ್ವಸುತೋ ಬಲೀ ।<br /> ಮಾಂಧಾತೇತಿ ಸ ವಿಖ್ಯಾತಸ್ತ್ರಿಷುಲೋಕೇಷು ವೀರ್ಯವಾನ್​ ॥</div>
					<div class="verse">ಸ ಕೃತ್ವಾ ಪೃಥಿವೀಂ ಕೃತ್ಸ್ನಾಂ ಶಾಸನೇಪೃಥವೀಪತಿಃ ।<br />ಸುರಲೋಕಮಿತೋಜೇತುಮುದ್ಯೋಗಮಕರೋನ್ನೃಪಃ॥ ೬ ॥</div>
					<div class="verse">ಇಂದ್ರಸ್ಯ ಚ ಭಯಂ ತೀವ್ರಂ ಸುರಾಣಾಂಚ ಮಹಾತ್ಮನಾಮ್ ।<br />ಮಾಂಧಾತರಿ ಕೃತೋದ್ಯೋಗೇದೇವಲೋಕಜಿಗೀಷಯಾ ॥ ೭ ॥</div>
					<div class="verse">ಅರ್ಧಾಸನೇನ ಶಕ್ರಸ್ಯ ರಾಜ್ಯಾರ್ಧೇನ ಚಪಾರ್ಥಿವಃ ।<br />ವಂದ್ಯಮಾನಃ ಸುರಗಣೈಃ ಪ್ರತಿಜ್ಞಾಮಧ್ಯರೋಹತ ॥</div>
					<div class="verse">ತಸ್ಯ ಪಾಪಮಭಿಪ್ರಾಯಂ ವಿದಿತ್ವಾಪಾಕಶಾಸನಃ ।<br />ಸಾಂತ್ವಪೂರ್ವಮಿದಂ ವಾಕ್ಯಮುವಾಚಯುವನಾಶ್ವಜಮ್ ॥ ೯ ॥</div>
					<div class="verse">ರಾಜಾ ತ್ವಂ ಮಾನುಷೇ ಲೋಕೇ ನ ತಾವತ್​ಪುರುಷರ್ಷಭ ।<br />ಅಕೃತ್ವಾ ಪೃಥವೀಂ ವಶ್ಯಾಂ ದೇವರಾಜ್ಯಮಿಹೇಚ್ಛಸಿ ॥ ೧೦ ॥</div>
					<div class="verse">ಯದಿ ವೀರ ಸಮಗ್ರಾ ತೇ ಮೇದಿನೀ ನಿಖಿಲಾವಶೇ ।<br />ದೇವರಾಜ್ಯಂ ಕುರುಷ್ವೇಹಸಭೃತ್ಯಬಲವಾಹನಃ ॥ ೧೧ ॥</div>
					<div class="verse">ಇಂದ್ರಮೇವಂ ಬ್ರುವಾಣಂ ತಂ ಮಾಂಧಾತಾವಾಕ್ಯಮಬ್ರವೀತ್​ ।<br /> ಕ್ವ ಮೇ ಶಕ್ರ ಪ್ರತಿಹತಂ ಶಾಸನಂಪೃಥಿವೀತಲೇ ॥ ೧೨ ॥</div>
					<div class="verse">ತಮುವಾಚ ಸಹಸ್ರಾಕ್ಷೋ ಲವಣೋನಾಮ ರಾಕ್ಷಸಃ ।<br />ಮಧುಪುತ್ರೋ ಮಧುವನೇ ನಾಜ್ಞಾಂ ತೇ ಕುರತೇಽನಘ ॥ ೧೩ ॥</div>
					<div class="verse">ತಚ್ಛ್ರುತ್ವಾ ವಿಪ್ರಿಯಂ ಘೋರಂಸಹಸ್ರಾಕ್ಷೇಣ ಭಾಷಿತಮ್ ।<br />ವ್ರೀಡಿತೋಽವಾಙ್ಮುಖೋ ರಾಜಾ ವ್ಯಾಹರ್ತುಂನ ಶಶಾಕ ಹ ॥ ೧೪ ॥</div>
					<div class="verse">ಆಮಂತ್ರ್ಯತು ಸಹಸ್ರಾಕ್ಷಂ ಹ್ರಿಯಾಕಿಂಚಿದವಾಙ್ಮುಖಃ ।<br />ಪುನರೇವಾಗಮಚ್ಛ್ರೀಮಾನಿಮಂ ಲೋಕಂನರೇಶ್ವರಃ ॥ ೧೫ ॥</div>
					<div class="verse">ಸ ಕೃತ್ವಾ ಹೃದಯೇಽಮರ್ಷಂಸಭೃತ್ಯಬಲವಾಹನಃ ।<br />ಆಜಗಾಮ ಮಧೋಃ ಪುತ್ರಂ ವಶೇ ಕರ್ತುಮರಿಂದಮಃ ॥ ೧೬ ॥</div>
					<div class="verse">ಸ ಕಾಂಕ್ಷಮಾಣೋ ಲವಣಂ ಯುದ್ಧಾಯಪುರುಷರ್ಷಭಃ ।<br />ದೂತಂ ಸಂಪ್ರೇಷಯಾಮಾಸ ಸಕಾಶಂಲವಣಸ್ಯ ಹಿ ॥ ೧೭ ॥</div>
					<div class="verse">ಸ ಗತ್ವಾ ವಿಪ್ರಿಯಾಣ್ಯಾಹ ಬಹೂನಿ ಮಧುನಃ ಸುತಮ್ ।<br />ವದಂತಮೇವಂ ತಂ ದೂತಂ ಭಕ್ಷಯಾಮಾಸ ರಾಕ್ಷಸಃ ॥ ೧೮ ॥</div>
					<div class="verse">ಚಿರಾಯಮಾಣೇ ದೂತೇ ತು ರಾಜಾಕ್ರೋಧಸಮನ್ವಿತಃ ।<br /> ಅರ್ದಯಾಮಾಸ ತದ್ರಕ್ಷಃ ಶರವೃಷ್ಟ್ಯಾ ಸಮಂತತಃ ॥೧೯</div>
					<div class="verse">ತತಃ ಪ್ರಹಸ್ಯ ತದ್ರಕ್ಷಃ ಶೂಲಂಜಗ್ರಾಹ ಪಾಣಿನಾ ।<br />ವಧಾಯ ಸಾನುಬಂಧಸ್ಯ ಮುಮೋಚಾಯುಧಮುತ್ತಮಮ್ ॥ ೨೦ ॥</div>
					<div class="verse">ತಚ್ಛೂಲಂ ದೀಪ್ಯಮಾನಂ ತು ಸಭೃತ್ಯಬಲವಾಹನಮ್ ।<br />ಭಸ್ಮೀಕೃತ್ವಾ ನೃಪಂ ಭೂಯೋ ಲವಣಸ್ಯಾಗಮತ್​ ಕರಮ್ ॥ ೨೧ ॥</div>
					<div class="verse">ಏವಂ ಸ ರಾಜಾ ಸುಮಹಾನ್​ ಹತಃ ಸಬಲವಾಹನಃ ।<br />ಶೂಲಸ್ಯ ತು ಬಲಂ ಸೌಮ್ಯ ಅಪ್ರಮೇಯಮನುತ್ತಮಮ್ ॥ ೨೨ ॥</div>
					<div class="verse">ಶ್ವಃ ಪ್ರಭಾತೇ ತು ಲವಣಂ ವಧಿಷ್ಯಸಿ ನಸಂಶಯಃ ।<br />ಅಗೃಹೀತಾಯುಧಂ ಕ್ಷಿಪ್ರಂ ಧ್ರುವೋ ಹಿವಿಜಯಸ್ತವ ॥ ೨೩ ॥</div>
					<div class="verse">ಲೋಕಾನಾಂ ಸ್ವಸ್ತಿ ಚೈವ ಸ್ಯಾತ್​ ಕೃತೇಕರ್ಮಣಿ ಚ ತ್ವಯಾ ।<br />ಏತತ್ತೇ ಸರ್ವಮಾಖ್ಯಾತಂ ಲವಣಸ್ಯದುರಾತ್ಮನಃ ॥ ೨೪ ॥</div>
					<div class="verse">ಶೂಲಸ್ಯ ಚ ಬಲಂಘೋರಮಪ್ರಮೇಯಂ ನರರ್ಷಭ ।<br />ವಿನಾಶಶ್ಚೈವ ಮಾಂಧಾತುರ್ಯತ್ತೇನಾಭೂಚ್ಚ ಪಾರ್ಥಿವ॥ ೨೫ ॥</div>
					<div class="verse">ತ್ವಂ ಶ್ವಃ ಪ್ರಭಾತೇ ಲವಣಂ ಮಹಾತ್ಮನ್​ ವಧಿಷ್ಯಸೇ ನಾತ್ರ ತು ಸಂಶಯೋ ಮೇ ।<br />ಶೂಲಂ ವಿನಾ ನಿರ್ಗತಮಾಮಿಷಾರ್ಥೇಧ್ರುವೋ ಜಯಸ್ತೇ ಭವಿತಾನರೇಂದ್ರ ॥ ೨೬ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಷಷ್ಟಿತಮಃ ಸರ್ಗಃ</div>
					
					
					<div class="sname"><b>ಅಷ್ಟಷಷ್ಟಿತಮಃ  ಸರ್ಗಃ - ಲವಣಶತ್ರುಘ್ನವಿವಾದಃ </b> ೨೦ ಶ್ಲೋಕಗಳು</div>
					<div class="verse">ಕಥಾಂ ಕಥಯತಾಂ ತೇಷಾಂ ಜಯಂಚಾಕಾಂಕ್ಷತಾಂ ಶುಭಮ್ ।<br />ವ್ಯತೀತಾ ರಜನೀ ಶೀಘ್ರಂ ಶತ್ರುಘ್ನಸ್ಯ ಮಹಾತ್ಮನಃ ॥ ೧ ॥</div>
					<div class="verse">ತತಃ ಪ್ರಭಾತೇ ವಿಮಲೇ ತಸ್ಮಿನ್​ ಕಾಲೇ ಸರಾಕ್ಷಸಃ ।<br />ನಿರ್ಗತಸ್ತು ಪುರಾದ್ಧೀರೋಭಕ್ಷ್ಯಾಹಾರಪ್ರಚೋದಿತಃ ॥ ೨ ॥</div>
					<div class="verse">ಏತಸ್ಮಿನ್ನಂತರೇ ವೀರಃ ಶತ್ರುಘ್ನೋಯಮುನಾಂ ನದೀಮ್ ।<br />ತೀರ್ತಾ್ವ ಮಧುಪುರದ್ವಾರಿಧನುಷ್ಪಾಣಿರಿತಿಷ್ಠತ ॥ ೩ ॥</div>
					<div class="verse">ತತೋರ್ಽಧದಿವಸೇ ಪ್ರಾಪ್ತೇಕ್ರೂರಕರ್ಮಾ ಸ ರಾಕ್ಷಸಃ ।<br />ಆಗಚ್ಛದ್ಬಹುಸಾಹಸ್ರಂ ಪ್ರಾಣಿನಾಂಭಾರಮುದ್ವಹನ್​ ॥ ೪ ॥</div>
					<div class="verse">ತತೋ ದದರ್ಶ ಶತ್ರುಘ್ನಂ ಸ್ಥಿತಂ ದ್ವಾರಿಧೃತಾಯುಧಮ್ ।<br />ತಮುವಾಚ ತತೋ ರಕ್ಷಃ ಕಿಮನೇನಕರಿಷ್ಯಸಿ ॥ ೫ ॥</div>
					<div class="verse">ಈದೃಶಾನಾಂ ಸಹಸ್ರಾಣಿ ಸಾಯುಧಾನಾಂನರಾಧಮ ।<br />ಭಕ್ಷಿತಾನಿ ಮಯಾ ರೋಷಾತ್​ಕಾಲಮಾಕಾಂಕ್ಷಸೇ ನು ಕಿಮ್ ॥</div>
					<div class="verse">ಆಹಾರಶ್ಚಾಸ್ಯ ಸಂಪೂರ್ಣೋ ಮಯಾಯಂಪುರುಷಾಧಮ ।<br />ಸ್ವಯಂ ಪ್ರವಿಷ್ಟೋಽದ್ಯ ಮುಖಂಕಥಮಾಸಾದ್ಯ ದುರ್ಮತೇ ॥ ೭ ॥</div>
					<div class="verse">ತಸ್ಯೈವಂ ಭಾಷಮಾಣಸ್ಯ ಹಸತಶ್ಚಮುಹುರ್ಮುಹುಃ ।<br />ಶತ್ರುಘ್ನೋ ವೀರ್ಯಸಂಪನ್ನೋರೋಷಾದಶ್ರೂಣ್ಯವಾಸೃಜತ್​ ॥ ೮ ॥</div>
					<div class="verse">ತಸ್ಯ ರೋಷಾಭಿಭೂತಸ್ಯ ಶತ್ರುಘ್ನಸ್ಯ ಮಹಾತ್ಮನಃ ।<br />ತೇಜೋಮಯಾ ಮರೀಚಸ್ತು ಸರ್ವಗಾತ್ರೈರ್ವಿನಿಷ್ಪತನ್​ ॥ ೯ ॥</div>
					<div class="verse">ಉವಾಚ ಚ ಸುಸಂಕ್ರುದ್ಧಃ ಶತ್ರುಘ್ನಸ್ತಂ ನಿಶಾಚರಮ್ ।<br />ಯೋದ್ಧುಮಿಚ್ಛಾಮಿ ದುರ್ಬುದ್ಧೇದ್ವಂದ್ವಯುದ್ಧಂ ತ್ವಯಾ ಸಹ ॥ ೧೦ ॥</div>
					<div class="verse">ಪುತ್ರೋ ದಶರಥಸ್ಯಾಹಂ ಭ್ರಾತಾರಾಮಸ್ಯ ಧೀಮತಃ ।<br />ಶತ್ರುಘ್ನೋ ನಿತ್ಯಶತ್ರುಘ್ನೋ ವಧಾಕಾಂಕ್ಷೀ ತವಾಗತಃ ॥ ೧೧ ॥</div>
					<div class="verse">ತಸ್ಯ ಮೇ ಯುದ್ಧಕಾಮಸ್ಯ ದ್ವಂದ್ವಯುದ್ಧಂ ಪ್ರದೀಯತಾಮ್ ।<br />ಶತ್ರುಸ್ತ್ವಂ ಸರ್ವಜೀವಾನಾಂ ನ ಮೇಜೀವನ್​ ಗಮಿಷ್ಯಸಿ ॥ ೧೨ ॥</div>
					<div class="verse">ತಸ್ಮಿಂಸ್ತಥಾ ಬ್ರುವಾಣೇ ತು ರಾಕ್ಷಸಃ ಪ್ರಹಸನ್ನಿವ ।<br />ಪ್ರತ್ಯುವಾಚ ನರಶ್ರೇಷ್ಠಂ ದಿಷ್ಟ್ಯಾ ಪ್ರಾಪ್ತೋಽಸಿ ದುರ್ಮತೇ ॥ ೧೩ ॥</div>
					<div class="verse">ಮಮ ಮಾತೃಷ್ವಸುರ್ಭಾ್ರತಾ ರಾವಣೋರಾಕ್ಷಸಾಧಿಪಃ ।<br />ಹತೋ ರಾಮೇಣ ದುರ್ಬುದ್ಧೇ ಸ್ತ್ರೀಹೇತೋಃಪುರುಷಾಧಮ ॥ ೧೪ ॥</div>
					<div class="verse">ತಚ್ಚ ಸರ್ವಂ ಮಯಾ ಕ್ಷಾಂತಂ ರಾವಣಸ್ಯ ಕುಲಕ್ಷಯಮ್ ।<br />ಅವಜ್ಞಾಂ ಪುರತಃ ಕೃತ್ವಾ ಮಯಾಯೂಯಂ ವಿಶೇಷತಃ ॥ ೧೫ ॥</div>
					<div class="verse">ನಿಹತಾಶ್ಚ ಹಿ ಮೇ ಸರ್ವೇ ಪರಿಭೂತಾಸ್ತೃಣಂಯಥಾ ।<br />ಭೂತಾಶ್ಚೈವ ಭವಿಷ್ಯಾಶ್ಚ ಯೂಯಂಚ ಪುರುಷಾಧಮಾಃ ॥ ೧೬ ॥</div>
					<div class="verse">ತಸ್ಯ ತೇ ಯುದ್ಧಕಾಮಸ್ಯ ಯುದ್ಧಂದಾಸ್ಯಾಮಿ ದುರ್ಮತೇ ।<br />ತಿಷ್ಠ ತ್ವಂ ಚ ಮುಹೂರ್ತಂ ತುಯಾವದಾಯುಧಮಾನಯೇ ॥ ೧೭ ॥</div>
					<div class="verse">ಈಪ್ಸಿತಂ ಯಾದೃಶಂ ತುಭ್ಯಂ ಸಜ್ಜಯೇಯಾವದಾಯುಧಮ್ ।<br />ತಮುವಾಚಾಥ ಶತ್ರುಘ್ನಃ ಕ್ವ ಮೇ ಜೀವನ್​ ಗಮಿಷ್ಯಸಿ ॥ ೧೮ ॥</div>
					<div class="verse">ಶತ್ರುರ್ಯದೃಚ್ಛಯಾ ದೃಷ್ಟೋ ನಮೋಕ್ತವ್ಯಃ ಕೃತಾತ್ಮನಾ ।<br />ಯೋ ಹಿ ವಿಕ್ಲವಯಾ ಬುದ್ಧ್ಯಾ ಪ್ರಸರಂಶತ್ರವೇ ದಿಶೇತ್​ ॥ ೧೯ ॥</div>
					<p>ಸ ಹತೋ ಮಂದಬುದ್ಧಿತ್ವಾದ್ಯಥಾಕಾಪುರುಷಸ್ತದಾ ॥</p>
					<div class="verse">ತಸ್ಮಾತ್​ ಸುದೃಷ್ಟಂ ಕುರುಜೀವಲೋಕಂ ಶರೈಃ ಶಿತೈಸ್ತ್ವಾಂವಿವಿಧೈರ್ನಯಾಮಿ ।<br />ಯಮಸ್ಯ ಗೇಹಾಭಿಮುಖಂ ಹಿ ಪಾಪಂರಿಪುಂ ತ್ರಿಲೋಕಸ್ಯ ಚ ರಾಘವಸ್ಯ ॥ ೨೦ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಷಷ್ಟಿತಮಃ ಸರ್ಗಃ</div>
					
					
					<div class="sname"><b>ಏಕೋನಸಪ್ತತಿತಮಃ  ಸರ್ಗಃ - ಲವಣವಧಃ </b> ೪೦ ಶ್ಲೋಕಗಳು</div>
					<div class="verse">ತಚ್ಛ್ರುತ್ವಾ ಭಾಷಿತಂ ತಸ್ಯ ಶತ್ರುಘ್ನಸ್ಯಮಹಾತ್ಮನಃ ।<br />ಕ್ರೋಧಮಾಹಾರಯತ್ತೀವ್ರಂ ತಿಷ್ಠತಿಷ್ಠೇತಿ ಚಾಬ್ರವೀತ್​ ॥ ೧ ॥</div>
					<div class="verse">ಪಾಣೌ ಪಾಣಿಂ ವಿನಿಷ್ಪಿಷ್ಯ ದಂತಾನ್​ ಕಟಕಟಾಯ್ಯಚ ।<br />ಲವಣೋ ರಘುಶಾರ್ದೂಲಮಾಹ್ವಯಾಮಾಸಚಾಸಕೃತ್​ ॥ ೨ ॥</div>
					<div class="verse">ತಮಾಹ್ವಯಂತಂ ಸೌಮಿತ್ರಿರ್ಲವಣಂಘೋರದರ್ಶನಮ್ ।<br /> ಶತ್ರುಘ್ನೋ ದೇವಶತ್ರುಘ್ನ ಇದಂ ವಚನಮಬ್ರವೀತ್​ ॥ ೩ ॥</div>
					<div class="verse">ನ ಶತ್ರುಘ್ನಸ್ತಥಾ ಜಾತೋ ಯಥಾನ್ಯೇನಿರ್ಜಿತಸ್ತ್ವಯಾ ।<br />ತದದ್ಯ ಬಾಣಾಭಿಹತೋ ವ್ರಜ ತ್ವಂ ಯಮಸಾದನಮ್ ॥ ೪ ॥</div>
					<div class="verse">ಋಷಯೋಽಪ್ಯದ್ಯ ಪಾಪಾತ್ಮನ್​ ಮಯಾತ್ವಾಂ ನಿಹತಂ ರಣೇ ।<br />ಪಶ್ಯಂತು ವಿಪ್ರಾ ವಿದ್ವಾಂಸಸ್ತ್ರಿದಶಾ ಇವರಾವಣಮ್ ॥ ೫ ॥</div>
					<div class="verse">ತ್ವಯಿ ಮದ್ಬಾಣನಿರ್ದಗ್ಧೇ ಪತಿತೇಽದ್ಯ ನಿಶಾಚರ ।<br />ಪುರೇ ಜನಪದೇ ಚಾಪಿ ಕ್ಷೇಮಮೇವಭವಿಷ್ಯತಿ ॥ ೬ ॥</div>
					<div class="verse">ಅದ್ಯ ಮದ್ಬಾಹುನಿಷ್ಕ್ರಾಂತಃ ಶರೋವಜ್ರನಿಭಾನನಃ ।<br />ಪ್ರವೇಕ್ಷ್ಯತೇ ತೇ ಹೃದಯಂ ಪದ್ಮಮಂಶುರಿವಾರ್ಕಜಃ ॥ ೭ ॥</div>
					<div class="verse">ಏವಮುಕ್ತೋ ಮಹಾವೃಕ್ಷಂ ಲವಣಃ ಕ್ರೋಧಮೂರ್ಛಿತಃ ।<br />ಶತ್ರುಘ್ನೋರಸಿ ಚಿಕ್ಷೇಪ ಸ ಚ ತಂಶತಧಾಚ್ಛಿನತ್​ ॥ ೮ ॥</div>
					<div class="verse">ತದ್ದೃಷ್ವಾ ವಿಫಲಂ ಕರ್ಮ ರಾಕ್ಷಸಃ ಪುನರೇವ ತು ।<br />ಪಾದಪಾನ್​ ಸುಬಹೂನ್​ ಗೃಹ್ಯ ಶತ್ರುಘ್ನಾಯಾಸೃಜದ್ಬಲೀ ॥ ೯ ॥</div>
					<div class="verse">ಶತ್ರುಘ್ನಶ್ಚಾಪಿ ತೇಜಸ್ವೀವೃಕ್ಷಾನಾಪತತೋ ಬಹೂನ್​ ।<br />ತ್ರಿಭಿಶ್ಚತುರ್ಭಿರೇಕೈಕಂ ಚಿಚ್ಛೇದನತಪರ್ವಭಿಃ ॥ ೧೦ ॥</div>
					<div class="verse">ತತೋ ಬಾಣಮಯಂ ವರ್ಷಂವ್ಯಸೃಜದ್ರಾಕ್ಷಸೋರಸಿ ।<br />ಶತ್ರುಘ್ನೋ ವೀರ್ಯಸಂಪನ್ನೋವಿವ್ಯಥೇ ನ ಸ ರಾಕ್ಙಸಃ ॥ ೧೧ ॥</div>
					<div class="verse">ತತಃ ಪ್ರಹಸ್ಯ ಲವಣೋವೃಕ್ಷಮುದ್ಯಮ್ಯ ವೀರ್ಯವಾನ್​ ।<br />ಶಿರಸ್ಯಭ್ಯಹನಚ್ಛೂರಂ ಸ್ರಸ್ತಾಂಗಃ ಸಮುಮೋಹ ವೈ ॥ ೧೨ ॥</div>
					<div class="verse">ತಸ್ಮಿನ್ನಿಪತಿತೇ ವೀರೇ ಹಾಹಾಕಾರೋಮಹಾನಭೂತ್​ ।<br />ಋಷೀಣಾಂ ದೇವಸಂಘಾನಾಂಗಂಧರ್ವಾಪ್ಸರಸಾಂ ತಥಾ ॥ ೧೩ ॥</div>
					<div class="verse">ತಮವಜ್ಞಾಯ ತು ಹಂತುಂ ಶತ್ರುಘ್ನಂ ಭುವಿ ಪಾತಿತಮ್ ।<br />ರಕ್ಷೋ ಲಬ್ಧಾಂತರಮಪಿ ನ ವಿವೇಶಸ್ವಮಾಲಯಮ್ ॥ ೧೪ ॥</div>
					<div class="verse">ನಾಪಿ ಶೂಲಂ ಪ್ರಜಗ್ರಾಹ ತಂ ದೃಷ್ಟ್ವಾಭುವಿ ಪಾತಿತಮ್ ।<br />ತತೋ ಹತ ಇತಿ ಜ್ಞಾತ್ವಾ ತಾನ್​ ಭಕ್ಷಾನ್​ ಸಮುದಾವಹತ್​ ॥ ೧೫ ॥</div>
					<div class="verse">ಮುಹೂರ್ತಾಲ್ಲಬ್ಧಸಂಜ್ಞಸ್ತು ಪುನಸ್ತಸ್ಥೌ ಧೃತಾಯುಧಃ ।<br />ಶತ್ರುಘ್ನೋ ವೈ ಪುರದ್ವಾರಿ ಋಷಿಭಿಃ ಸಂಪ್ರಪೂಜಿತಃ ॥ ೧೬ ॥</div>
					<div class="verse"><span>ತತೋ ದಿವ್ಯಮಮೋಘಂ ತಂ ಜಗ್ರಾಹ ಶರಮುತ್ತಮಮ್ ।<br />ಜ್ವಲಂತಂ ತೇಜಸಾ ಘೋರಂ ಪೂರಯಂತಂದಿಶೋ ದಶ ॥ ೧೭</span></div>
					<div class="verse">ವಜ್ರಾನನಂ ವಜ್ರವೇಗಂ ಮೇರುಮಂದರಸಂನಿಭಮ್ ।<br />ನತಂ ಪರ್ವಸು ಸರ್ವೇಷುಸಂಯುಗೇಷ್ವಪರಾಜಿತಮ್ ॥ ೧೮ ॥</div>
					<div class="verse">ಅಸ್ಯಕ್​ಚಂದನದಿಗ್ಧಾಂಗಂ ಚಾರುಪತ್ರಂಪತತತ್ತ್ರಿಣಮ್ ।<br />ದಾನವೇಂದ್ರಾಚಲೇಂದ್ರಾಣಾಮರಸುರಾಣಾಂಚ ದಾರಣಮ್ ॥ ೧೯ ॥</div>
					<div class="verse">ತಂ ದೀಪ್ತಮಿವ ಕಾಲಾಗ್ನಿಂ ಯುಗಾಂತೇ ಸಮುಪಸ್ಥಿತೇ ।<br />ದೃಷ್ಟ್ವಾ ಸರ್ವಾಣಿ ಭೂತಾನಿಪರಿತ್ರಾಸಮುಪಾಗಮನ್​ ॥ ೨೦ ॥</div>
					<div class="verse">ಸದೇವಾಸುರಗಂಧರ್ವಂ ಮುನಿಭಿಃ ಸಾಪ್ಸರೋಗಣಮ್ ।<br />ಜಗದ್ಧಿ ಸರ್ವಮಸ್ವಸ್ಥಂಪಿತಾಮಹಮುಪಸ್ಥಿತಮ್ ॥ ೨೧ ॥</div>
					<div class="verse">ಊಚುಶ್ಚ ದೇವಾ ದೇವೇಶಂ ವರದಂಪ್ರಪಿತಾಮಹಮ್ ।<br />ಕಚ್ಚಿಲ್ಲೋಕಕ್ಷಯೋ ದೇವ ಸಂಪ್ರಾಪ್ತೋ ವಾ ಯುಗಕ್ಷಯಃ ॥ ೨೨ ॥</div>
					<div class="verse">ನೇದೃಶಂ ದೃಷ್ಟಪೂರ್ವಂ ಚ ನಶ್ರುತಂ ಪ್ರಪಿತಾಮಹ ।<br />ದೇವಾನಾಂ ಭಯಸಂಮೋಹೋ ಲೋಕಾನಾಂಸಂಕ್ಷಯಂ ಪ್ರತಿ ॥ ೨೩ ॥</div>
					<div class="verse">ತೇಷಾಂ ತದ್ವಚನಂ ಶ್ರುತ್ವಾ ಬ್ರಹ್ಮಾ ಲೋಕಪಿತಾಮಹಃ ।<br />ಭಯಕಾರಣಮಾಚಷ್ಟ ಲೋಕಾನಾಮಭಯಂಕರಃ ॥೨೪</div>
					<div class="verse">ಉವಾಚ ಮಧುರಾಂ ವಾಣೀಂ ಶೃಣುಧ್ವಂಸರ್ವದೇವತಾಃ ।<br />ವಧಾಯ ಲವಣಸ್ಯಾಜೌ ಶರಃ ಶತ್ರುಘ್ನಧಾರಿತಃ ॥ ೨೫ ॥</div>
					<div class="verse">ತೇಜಸಾ ತಸ್ಯ ಸಂಮೂಢಾಃ ಸರ್ವೇ ಸ್ಮಃ ಸುರಸತ್ತಮಾಃ ।<br />ಏಷ ಪೂರ್ವಸ್ಯ ದೇವಸ್ಯ ಲೋಕಕರ್ತು ಸನಾತನಃ ॥ ೨೬ ॥</div>
					<div class="verse">ಶರಸ್ತೇಜೋಮಯೋ ವತ್ಸಾಸ್ತೇನ ವೋಭಯಮಾಗತಮ್ ।<br />ಏಷ ವೈ ಕೈಟಭಸ್ಯಾರ್ಥೇ ಮಧುನಶ್ಚಮಹಾಶರಃ ॥ ೨೭ ॥</div>
					<div class="verse">ಸೃಷ್ಟೋ ಮಹಾತ್ಮಾನೋ ಯೇನವಧಾರ್ಥೇ ದೈತ್ಯಯೋಸ್ತಯೋಃ ।<br />ಏಕ ಏವ ಪ್ರಜಾನಾತಿ ವಿಷ್ಣುಸ್ತೇಜೋಮಯಂ ಶರಮ್ ॥ ೨೮ ॥</div>
					<div class="verse">ಏಷಾ ಏವ ತನುಃ ಪೂರ್ವಾ ವಿಷ್ಣೋಸ್ತಸ್ಯ ಮಹಾತ್ಮನಃ ।<br />ಇತೋ ಗಚ್ಛತ ಪಶ್ಯಧ್ವಂ ವಧ್ಯಮಾನಂ ಮಹಾತ್ಮನಾ ॥ ೨೯ ॥</div>
					<div class="verse">ರಾಮಾನುಜೇನ ವೀರೇಣ ಲವಣಂರಾಕ್ಷಸೋತ್ತಮಮ್ ।<br />ತಸ್ಯ ತೇ ದೇವದೇವಸ್ಯ ನಿಶಮ್ಯ ವಚನಂಸುರಾಃ ॥ ೩೦ ॥</div>
					<div class="verse">ಆಜಗ್ಮುರ್ಯತ್ರ ಯುಧ್ಯೇತೇ ಶತ್ರುಘ್ನಲವಣಾವುಭೌ ।<br />ತಂ ಶರಂ ದಿವ್ಯಸಂಕಾಶಂಶತ್ರುಘ್ನಕರಧಾರಿತಮ್ ॥ ೩೧ ॥</div>
					<div class="verse">ದದೃಶುಃ ಸರ್ವಭೂತಾನಿಯುಗಾಂತಾಗ್ನಿಮಿವೋತ್ಥಿತಮ್ ।<br />ಆಕಾಶಮಾವೃತಂ ದೃಷ್ಟ್ವಾ ದೇವೈರ್ಹಿರಘುನಂದನಃ ॥ ೩೨ ॥</div>
					<div class="verse">ಸಿಂಹನಾದಂ ಭೃಶಂ ಕೃತ್ವಾ ದದರ್ಶ ಲವಣಂ ಪುನಃ ।<br />ಆಹೂತಶ್ಚ ಪುನಸ್ತೇನ ಶತ್ರುಘ್ನೇನಮಹಾತ್ಮನಾ ॥ ೩೩ ॥</div>
					<div class="verse">ಲವಣಃ ಕ್ರೋಧಸಂಯುಕ್ತೋಯುದ್ಧಾಯ ಸಮುಪಸ್ಥಿತಃ ।<br />ಆಕರ್ಣಾತ್​ ಸ ವಿಕೃಷ್ಯಾಥತದ್ಧನುರ್ಧನ್ವಿನಾಂ ವರಃ ॥ ೩೪ ॥</div>
					<div class="verse">ತಂ ಮುಮೋಚ ಮಹಾಬಾಣಂ ಲವಣಸ್ಯ ಮಹೋರಸಿ ।<br />ಉರಸ್ತಸ್ಯ ವಿದಾರ್ಯಾಶು ಪ್ರವಿವೇಶರಸಾತಲಮ್ ॥ ೩೫ ॥</div>
					<div class="verse">ಗತ್ವಾ ರಸಾತಲಂ ದಿವ್ಯಃ ಶರೋವಿಬುಧಪೂಜಿತಃ ।<br />ಪುನರೇವಾಗಮತ್ತೂರ್ಣಮಿಕ್ಷ್ವಾಕುಕುಲನಂದನಮ್ ॥ ೩೬ ॥</div>
					<div class="verse">ಶತ್ರುಘ್ರನಶರನಿರ್ಭಿನ್ನೋ ಲವಣಃ ಸ ನಿಶಾಚರಃ ।<br />ಪಪಾತ ಸಹಸಾ ಭೂಮೌ ವಜ್ರಾಹತಇವಾಚಲಃ ॥ ೩೭ ॥</div>
					<div class="verse">ತಚ್ಚ ಶೂಲಂ ಮಹತ್ತೇನ ಹತೇ ಲವಣಾರಾಕ್ಷಸೇ ।<br />ಪಶ್ಯತಾಂ ಸರ್ವದೇವಾನಾಂ ರುದ್ರಸ್ಯ ವಶಮನ್ವಗಾತ್​ ॥ ೩೮ ॥</div>
					<div class="verse">ಏಕೇಶುಪಾತೇನ ಭಯಂ ನಿಪಾತ್ಯ ಲೋಕತ್ರಯಸ್ಯಾಪಿರಘುಪ್ರವೀರಃ ।<br />ವಿನಿರ್ಬಭಾವುತ್ತಮಚಾಪಬಾಣಸ್ತಮಃ ಪ್ರಣುದ್ಯೇವಸಹಸ್ರರಶ್ಮಿಃ ॥ ೩೯ ॥</div>
					<div class="verse">ತತೋ ಹಿ ದೇವಾ ಋಷಿಪ್ನಗಾಶ್ಚಪ್ರಪೂಜಿರೇ ಹ್ಯಪ್ಸರಸಶ್ಚ ಸರ್ವಾಃ ।<br /> ದಿಷ್ಟ್ಯಾ ಜಯೋ ದಾಶರಥೇರವಾಪ್ತಸ್ತ್ಯಕ್ತ್ವಾ ಭಯಂ ಸರ್ಪ ಇವಪ್ರಶಾಂತಃ ॥ ೪೦ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಸಪ್ತತಿತಮಃ  ಸರ್ಗಃ - ಮಧುಪುರೀನಿವೇಶಃ</b> ೧೭ ಶ್ಲೋಕಗಳು</div>
					<div class="verse">ಹತೇ ತು ಲವಣೇ ದೇವಾಃ ಸೇಂದ್ರಾಃ ಸಾಗ್ನಿಪುರೋಗಮಾಃ ।<br />ಊಚುಃ ಸುಮಧುರಾಂ ವಾಣೀಂಶತ್ರುಘ್ನಂ ಶತ್ರುತಾಪನಮ್ ॥ ೧ ॥</div>
					<div class="verse">ದಿಷ್ಟ್ಯಾ ತೇ ವಿಜಯೋ ವತ್ಸ ದಿಷ್ಟ್ಯಾ ಲವಣರಾಕ್ಷಃ ।<br />ಹತಃ ಪುರುಷಶಾರ್ದೂಲ ವರಂ ವರಯಸುವ್ರತ ॥ ೨ ॥</div>
					<div class="verse">ವರದಾಸ್ತು ಮಹಬಾಹೋ ಸರ್ವ ಏವಸಮಾಗತಾಃ ।<br />ವಿಜಯಾಕಾಂಕ್ಷಿಣಸ್ತುಭ್ಯಮಮೋಘಂದರ್ಶನಂ ಹಿ ನಃ ॥ ೩ ॥</div>
					<div class="verse">ದೇವಾನಾಂ ಭಾಷಿತಂ ಶ್ರುತ್ವಾ ಶೂರೋಮೂರ್ಧ್ನಿ ಕೃತಾಂಜಲಿಃ ।<br />ಪ್ರತ್ಯುವಾಚ ಮಹಾಬಾಹುಃ ಶತ್ರುಘ್ನಃ ಪ್ರಯಾತಾತ್ಮವಾನ್​ ॥ ೪ ॥</div>
					<div class="verse">ಇಯಂ ಮಧುಪುರೀ ರಮ್ಯಾ ಮಧುರಾದೇವನಿರ್ಮಿತಾ ।<br />ನಿವೇಶಂ ಪ್ರಾಪ್ನುಯಾಚ್ಛೀಘ್ರಮೇಷಮೇಽಸ್ತು ವರಃ ಪರಃ ॥ ೫ ॥</div>
					<div class="verse">ತ ದೇವಾಃ ಪ್ರೀತಮನಸೋ ಬಾಢಮಿತ್ಯೇವರಾಘವಮ್ ।<br />ಭವಿಷ್ಯತಿ ಪುರೀ ರಮ್ಯಾ ಶೂರಸೇನಾ ನಸಂಶಯಃ ॥ ೬ ॥</div>
					<div class="verse">ತೇ ತಥೋಕ್ತ್ವಾ ಮಹಾತ್ಮಾನೋ ದಿವಮಾರುರುಹುಸ್ತದಾ ।<br />ಶತ್ರುಘ್ನೋಽಪಿ ಮಹಾತೇಜಾಸ್ತಾಂ ಸೇನಾಂಸಮುಪಾನಯತ್​ ॥ ೭ ॥</div>
					<div class="verse">ಸಾ ಸೇನಾ ಶೀಘ್ರಾಮಾಗಚ್ಛಚ್ಛ್ರುತ್ವಾಶತ್ರುಘ್ನಶಾಸನಮ್ ।<br />ನಿವೇಶನಂ ಚ ಶತ್ರುಘ್ನಃ ಶ್ರವಣೇನ ಸಮಾರಭತ್​ ॥ ೮ ॥</div>
					<div class="verse">ಸಾ ಪುರಾ ದಿವ್ಯಸಂಕಾಶಾ ವರ್ಷೇದ್ವಾದಶಮೇ ಶುಭೇ ।<br />ನಿವಿಷ್ಟಾ ಶೂರಸೇನಾನಾಂವಿಷಯಶ್ಚಾಕುತೋಭಯಃ ॥ ೯ ॥</div>
					<div class="verse">ಕ್ಷೇತ್ರಾಣಿ ಸಸ್ಯಯುಕ್ತಾನಿ ಕಾಲೇ ವರ್ಷತಿವಾಸವಃ ।<br />ಅರೋಗವೀರಪುರುಷಾಶತ್ರುಘ್ನಭುಜಪಾಲಿತಾ ॥</div>
					<div class="verse">೧೦ ಅರ್ಧಚಂದ್ರಪ್ರತೀಕಾಶಾ ಯಮುನಾತೀರಶೋಭಿತಾ ।<br />ಶೋಭಿತಾ ಗೃಹಮುಖ್ಯೈಶ್ಚ ಚತ್ವರಾಪಣವೀಥಿಕೈಃ ॥ ೧೧ ॥</div>
					<div class="verse">ಚಾತುವರ್ಣ್ಯಸಮಾಯುಕ್ತಾ ನಾನಾವಾಣಿಜ್ಯಶೋಭಿತಾ ।<br />ಯಚ್ಚ ತೇನ ಪುರಾ ಶುಭ್ರಂ ಲವಣೇನಕೃತಂ ಮಹತ್​ ॥ ೧೨ ॥</div>
					<div class="verse">ತಚ್ಛೋಭಯತಿ ಶತ್ರುಘ್ನೋ ನಾನಾವರ್ಣೋಪಶೋಭಿತಮ್ ।<br />ಆರಾಮೈಶ್ಚ ವಿಹಾರೈಶ್ಚ ಶೋಭಮಾನಾಂಸಮಂತತಃ ॥ ೧೩ ॥</div>
					<div class="verse">ಶೋಭಿತಾಂ ಶೋಭನೀಯೈಶ ತಥಾನ್ಯೈರ್ದೇವಮಾನುಷೈಃ ।<br />ತಾಂ ಪುರೀಂ ದಿವ್ಯಸಂಕಾಶಾಂನಾನಾಪಣ್ಯೋಪಶೋಭಿತಾಮ್ ॥ ೧೪ ॥</div>
					<div class="verse">ನಾನಾದೇಶಾಗತೈಶ್ಚಾಪಿವಣಿಗ್ಭಿರುಪಶೋಭಿತಾಮ್ ।<br />ತಾಂ ಸಮೃದ್ಧಾಂ ಸಮೃದ್ಧಾರ್ಥಃ ಶತ್ರುಘ್ನೋ ಭರತಾನುಜಃ ॥ ೧೫ ॥</div>
					<div class="verse">ನಿರೀಕ್ಷ್ಯ ಪರಮಪ್ರೀತಃ ಪರಂಹರ್ಷಮುಪಾಗಮತ್​ ।<br />ತಸ್ಯ ಬುದ್ಧಿಃ ಸಮುತ್ಪನ್ನಾ ನಿವೇಶ್ಯ ಮಧುರಾಂ ಪುರೀಮ್ ॥ ೧೬ ॥</div>
					<p>ರಾಮಪಾದೌ ನಿರೀಕ್ಷೇಽಹಂ ವರ್ಷೇ ದ್ವಾದಶಆಗತೇ ॥</p>
					<div class="verse">ತತಃ ಸ ತಾಮಮರಪುರೋಪಮಾಂಪುರೀಂ ನಿವೇಶ್ಯ ವೈ ವಿವಿಧಜನಾಭಿಸಂವೃತಾಮ್ ।<br /></div>
					<p>ನರಾಧಿಪೋ ರಘುಪತಿಪಾದದರ್ಶನೇದದೇ ಮತಿಂ ರಘುಕುಲವಂಶವರ್ಧನಃ ॥೧೭</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಏಕಸಪ್ತತಿತಮಃ  ಸರ್ಗಃ - ಶತ್ರುಘ್ನಪ್ರಶಂಸಾ</b> ೨೪ ಶ್ಲೋಕಗಳು</div>
					<div class="verse">ತತೋ ದ್ವಾದಶಮೇ ವರ್ಷೇಶತ್ರುಘ್ನೋ ರಾಮಪಾಲಿತಾಮ್ ।<br />ಅಯೋಧ್ಯಾಂ ಚಕ್ರಮೇ ಗಂತುಮಲ್ಪಭೃತ್ಯಬಲಾನುಗಃ ॥ ೧ ॥</div>
					<div class="verse">ತತೋ ಮಂತ್ರಿಪುರೋಗಾಂಶ್ಚಬಲಮುಖ್ಯಾನ್ನಿವರ್ತ್ಯಚ ।<br />ಜಗಾಮ ಹಯಮುಖ್ಯೈಶ್ಚ ರಥಾನಾಂ ಚಶತೇನ ಸಃ ॥ ೨ ॥</div>
					<div class="verse">ಸ ಗತ್ವಾ ಗಣಿತಾನ್​ ವಾಸಾನ್​ ಸಪ್ತಾಷ್ಟೌ ರಘುನಂದನಃ ।<br />ವಾಲ್ಮೀಕ್ಯಾಶ್ರಮಮಾಗತ್ಯ ವಾಸಂ ಚಕ್ರೇಮಹಾಯಶಾಃ ॥ ೩ ॥</div>
					<div class="verse">ಸೋಽಭಿವಾದ್ಯ ತತಃ ಪಾದೌ ವಾಲ್ಮೀಕೇಃ ಪುರುಷರ್ಷಭಃ ।<br />ಪಾದ್ಯಮರ್ಘ್ಯಂ ತಥಾತಿಥ್ಯಂ ಜಗ್ರಾಹ ಮುನಿಹಸ್ತತಃ ॥ ೪ ॥</div>
					<div class="verse">ಬಹುರೂಪಾಃ ಸುಮಧುರಾಃ ಕಥಾಸ್ತತ್ರಸಹಸ್ರಶಃ ।<br />ಕಥಯಾಮಾಸ ಸ ಮುನಿಃ ಶತ್ರುಘ್ನಾಯ ಮಹಾತ್ಮನೇ ॥೫</div>
					<div class="verse">ಉವಾಚ ಚ ಮುನಿರ್ವಾಕ್ಯಂ ಲವಣಸ್ಯವಧಾಶ್ರಿತಮ್ ।<br />ಸುದುಷ್ಕರಂ ಕೃತಂ ಕರ್ಮ ಲವಣಂನಿಘ್ನತಾ ತ್ವಯಾ ॥ ೬ ॥</div>
					<div class="verse">ಬಹವಃ ಪಾರ್ಥಿವಾಃ ಸೌಮ್ಯ ಹತಾಃ ಸಬಲವಾಹನಾಃ ।<br />ಲವಣೇನ ಮಹಾಬಾಹೋ ಯುಧ್ಯಮಾನಾ ಮಹಾಬಲಾಃ ॥ ೭ ॥</div>
					<div class="verse">ಸ ತ್ವಯಾ ನಿಹತಃ ಪಾಪೋ ಲೀಲಯಾಪುರುಷರ್ಷಭ ।<br />ಜಗತಶ್ಚ ಭಯಂ ತತ್ರ ಪ್ರಶಾಂತಂ ತವ ತೇಜಸಾ ॥ ೮ ॥</div>
					<div class="verse">ರಾವಣಸ್ಯ ವಧೋ ಘೋರೋ ಯತ್ನೇನಮಹತಾ ಕೃತಃ।<br />ಇದಂ ತು ಸುಮಹತ್​ ಕರ್ಮ ತ್ವಯಾಕೃತಮಯತ್ನತಃ ॥ ೯ ॥</div>
					<div class="verse">ಪ್ರೀತಿಶ್ಚಾಸ್ಮಿನ್​ ಪರಾ ಜಾತಾ ದೇವಾನಾಂ ಲವಣೇಹತೇ ।<br />ಭೂತಾನಾಂ ಚೈವ ಸರ್ವೇಷಾಂ ಜಗತಶ್ಚಪ್ರಿಯಂ ಕೃತಮ್ ॥ ೧೦ ॥</div>
					<div class="verse">ತಚ್ಚ ಯುದ್ಧಂ ಮಯಾ ದೃಷ್ಟಂಯಥಾವತ್​ ಪುರುಷರ್ಷಭ ।<br />ಸಭಾಯಾಂ ವಾಸವಸ್ಯಾಥ ಉಪವಿಷ್ಟೇನರಾಘವ ॥ ೧೧ ॥</div>
					<div class="verse">ಮಮಾಪಿ ಪರಮಾ ಪ್ರೀತಿರ್ಹೃದಿ ಶತ್ರುಘ್ನವರ್ತತೇ ।<br />ಉಪಾಘ್ರಾಸ್ಯಾಮಿ ತೇ ಮೂರ್ಧ್ನಿ ಸ್ನೇಹಸ್ಯೈಷಾ ಪರಾಗತಿಃ ॥ ೧೨ ॥</div>
					<div class="verse">ಇತ್ಯುಕ್ತ್ವಾ ಮೂರ್ಧ್ನಿ ಶತ್ರುಘ್ನಮುಪಾಘ್ರಾಯ ಮಹಾಮುನಿಃ ।<br />ಆತಿಥ್ಯಮಕರೋತ್ತಸ್ಯ ಯೇ ಚ ತಸ್ಯಾ ಪದಾನುಗಾಃ ॥ ೧೩ ॥</div>
					<div class="verse">ಸ ಭುಕ್ತವಾನ್ನರಶ್ರೇಷ್ಠೋಗೀತಮಾಧುರ್ಯಮುತ್ತಮಮ್ ।<br />ಶುಶ್ರಾವ ರಾಮಚರಿತಂ ತಸ್ಮಿನ್​ ಕಾಲೇಯಥಾಕ್ರಮಮ್ ॥ ೧೪ ॥</div>
					<div class="verse">ತಂತ್ರೀಲಯಸಮಾಯುಕ್ತಂತ್ರಿಸ್ಥಾನಕರಣಾನ್ವಿತಮ್ ।<br />ಸಂಸ್ಕೃತಂ ಲಕ್ಷಣೋಪೇತಂಸಮತಾಲಸಮನ್ವಿತಮ್ ॥ ೧೫ ॥</div>
					<div class="verse">ಶುಶ್ರಾವ ರಾಮಚರಿತಂ ತಸ್ಮಿನ್​ ಕಾಲೇಪುರಾಕೃತಮ್ ।<br />ತಾನ್ಯಕ್ಷರಾಣಿ ಸತ್ಯಾನಿ ಯಥಾವೃತ್ತಾನಿಪೂರ್ವಶಃ ॥ ೧೬ ॥</div>
					<div class="verse">ಶ್ರುತ್ವಾ ಪುರುಷಶಾರ್ದೂಲೋವಿಸಂಜ್ಞೋ ಬಾಷ್ಪಲೋಚನಃ ।<br />ಸ ಮುಹೂರ್ತಮಿವಾಸಂಜ್ಞೋ ವಿನಿಶ್ವಸ್ಯ ಮುಹುರ್ಮುಹುಃ ॥ ೧೭ ॥</div>
					<div class="verse">ತಸ್ಮಿನ್​ ಗೀತೇ ಯಥಾವೃತ್ತಂ ವರ್ತಮಾನಮಿವಾಶೃಣೋತ್​ ।<br />ಪದಾನುಗಾಶ್ಚ ಯೇ ರಾಜ್ಞಸ್ತಾಂ ಶ್ರುತ್ವಾಗೀತಿಸಂಪದಮ್ ॥ ೧೮ ॥</div>
					<div class="verse">ಅವಾಙ್ಮುಖಾಶ್ಚ ದೀನಾಶ್ಚ ಆಶ್ಚರ್ಯಮಿತಿ ಚಾಬ್ರುವನ್​ ।<br />ಪರಸ್ಪರಂ ಚ ಯೇ ತತ್ರ ಸೈನಿಕಾಃಸಂಬಭಾಷಿರೇ ॥ ೧೯ ॥</div>
					<div class="verse">ಇಮಿದಂ ಕ್ವ ಚ ವರ್ತಾಮಃ ಕಿಮೇತತ್​ಸ್ವಪ್ನದರ್ಶನಮ್ ।<br />ಅರ್ಥೋ ಯೋ ನಃ ಪುರಾದೃಷ್ಟಸ್ತಮಾಶ್ರಮಪದೇ ಪುನಃ ॥ ೨೦ ॥</div>
					<div class="verse">ಶೃಣುಮಃ ಕಿಮಿದಂ ಸ್ವಪ್ನೋ ಗೀತಬಂಧಂಶ್ರಿತೋ ಭವೇತ್​ ।<br />ವಿಸ್ಮಯಂ ತೇ ಪರಂ ಗತ್ವಾಶತ್ರುಘ್ನಮಿದಮಬ್ರವನ್​ ॥ ೨೧ ॥</div>
					<div class="verse">ಸಾಧು ಪೃಚ್ಛ ನರಶ್ರೇಷ್ಠ ವಾಲ್ಮೀಕಿಂಮುನಿಪುಂಗವಮ್ ।<br />ಶತ್ರುಘ್ನಸ್ತ್ವಬ್ರವೀತ್​ ಸರ್ವಾನ್​ಕೌತೂಹಲಸಮನ್ವಿತಾನ್​ ॥ ೨೨ ॥</div>
					<div class="verse">ಸೈನಿಕಾನಕ್ಷಮೋಽಸ್ಮಾಕಂಪರಿಷ್ರಷ್ಟುಮಿಹೇದೃಶಃ ।<br />ಆಶ್ಚರ್ಯಾಣಿ ಬಹೂನೀಹಭವಂತ್ಯಸ್ಯಾಶ್ರಮೇ ಮುನೇ ॥ ೨೩ ॥</div>
					<div class="verse">ನ ತು ಕೌತೂಹಲಾದ್ಯುಕ್ತಮನ್ವೇಷ್ಟುಂತಂ ಮಹಾಮುನಿಮ್ ।<br />ಏವಂ ತದ್ವಾಕ್ಯಮುಕ್ತ್ವಾ ಚ ಸೈನಿಕಾನ್​ರಘುನಂದನಃ ॥ ೨೪ ॥</div>
					<p>ಅಭಿವಾದ್ಯ ಮಹರ್ಷಿಂ ತಂ ಸ್ವಂ ನಿವೇಶಂಯಯೌ ತದಾ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಸಪ್ತತಿತಮಃ ಸರ್ಗಃ</div>
					
					
					<div class="sname"><b>ದ್ವಿಸಪ್ತತಿತಮಃ  ಸರ್ಗಃ - ಶತ್ರುಘ್ನರಾಮಸಮಾಗಮಃ</b> ೨೧ ಶ್ಲೋಕಗಳು</div>
					<div class="verse">ತಂ ಶಯಾನಂ ನರವ್ಯಾಘ್ರಂ ನಿದ್ರಾನಾಭ್ಯಾಗಮತ್ತದಾ ।<br />ಚಿಂತಯಂತಮನೇಕಾರ್ಥಂ ರಾಮಗೀತಮನುತ್ತಮಮ್ ॥</div>
					<div class="verse">ತಸ್ಯ ಶಬ್ದಂ ಸುಮಧುರಂತಂತ್ರೀಲಯಸಮನ್ವಿತಮ್ ।<br />ಶ್ರುತ್ವಾ ರಾತ್ರಿರ್ಜಗಾಮಾಶುಶತ್ರುಘ್ನಸ್ಯ ಮಹಾತ್ಮನಃ ॥ ೨ ॥</div>
					<div class="verse">ತಸ್ಯಾಂ ನಿಶಾಯಾಂ ವ್ಯುಷ್ಟಾಯಾಂ ಕೃತ್ವಾಪೌರ್ವಾಹ್ಣಿಕಂ ಕ್ರಮಮ್ ।<br />ಉವಾಚ ಪ್ರಾಂಜಲಿರ್ವಾಕ್ಯಂ ಶತ್ರುಘ್ನೋ ಮುನಿಪುಂಗವಮ್ ॥ ೩ ॥</div>
					<div class="verse">ಭಗವನ್​ ದ್ರಷ್ಟುಮಿಚ್ಛಾಮಿ ರಾಘವಂರಘುನಂದನಮ್ ।<br />ತ್ವಯಾನುಜ್ಞಾತಮಿಚ್ಛಾಮಿ ಸಹೈಭಿಃಸಂಶಿತವ್ರತೈಃ ॥ ೪ ॥</div>
					<div class="verse">ಇತ್ಯೇವಂವಾದಿನಂ ತಂ ತು ಶತ್ರುಘ್ನಂ ಶತ್ರುತಾಪನಮ್ ।<br />ವಾಲ್ಮೀಕಿಃ ಸಂಪರಿಷ್ವಜ್ಯ ವಿಸಸರ್ಜ ಚರಾಘವಮ್ ॥ ೫ ॥</div>
					<div class="verse">ಸೋಽಭಿವಾದ್ಯ ಮುನಿಶ್ರೇಷ್ಠಂರಥಮಾರುಹ್ಯ ಸುಪ್ರಭಮ್ ।<br />ಅಯೋಧ್ಯಾಮಗಮತ್ತೂರ್ಣಂ ರಾಘವೋತ್ಸುಕದರ್ಶನಃ ॥</div>
					<div class="verse">ಸ ಪ್ರವಿಷ್ಟಃ ಪುರೀಂ ರಮ್ಯಾಂಶ್ರೀಮಾನಿಕ್ಷ್ವಾಕುನಂದನಃ ।<br />ಪ್ರವಿವೇಶ ಮಹಾಬಾಹುರ್ಯತ್ರ ರಾಮೋಮಹಾದ್ಯುತಿಃ ॥ ೭ ॥</div>
					<div class="verse">ಸ ರಾಮಂ ಮಂತ್ರಿಮಧ್ಯಸ್ಥಂಪೂರ್ಣಚಂದ್ರನಿಭಾನನಮ್ ।<br />ಪಶ್ಯನ್ನಮರಮಧ್ಯಸ್ಥಂಸಹಸ್ರಶಯನಂ ಯಥಾ ॥</div>
					<div class="verse">ಅಭಿವಾದ್ಯ ಮಹಾತ್ಮಾನಂ ಜ್ವಲಂತಮಿವ ತೇಜಸಾ ।<br />ಉವಾಚ ಪ್ರಾಂಜಲಿರ್ವಾಕ್ಯಂ ರಾಮಂಸತ್ಯಪರಾಕ್ರಮಮ್ ॥ ೯ ॥</div>
					<div class="verse">ಯಥಾಜ್ಞಪ್ತಂ ಮಹಾರಾಜ ಸರ್ವಂ ತತ್​ಕೃತವಾನಹಮ್ ।<br />ಹತಃ ಸ ಲವಣಃ ಪಾಪಃ ಪುರೀ ಚಾಸ್ಯ ನಿವೇಶಿತಾ॥ ೧೦ ॥</div>
					<div class="verse">ದ್ವಾದಶೈತಾನಿ ವರ್ಷಾಣಿ ತ್ವಾಂ ವಿನಾರಘುನಂದನ ।<br />ನೋತ್ಸಯಹೇಯಮಹಂ ವಸ್ತುಂತ್ವಯಾ ವಿರಹಿತೋ ನೃಪ ॥ ೧೧ ॥</div>
					<div class="verse">ಸ ಮೇ ಪ್ರಸಾದಂ ಕಾಕುತ್ಸ್ಥ ಕರುಷ್ವಾಮಿತವಿಕ್ರಮ ।<br />ಮಾತೃಹೀನೋ ಯಥಾ ವತ್ಸೋ ನ ಚಿರಂಪ್ರವಸಾಮ್ಯಹಮ್ ॥ ೧೨ ॥</div>
					<div class="verse">ಏವಂ ಬ್ರುವಾಣಂ ಶತ್ರುಘ್ನಂಪರಿಷ್ವಜ್ಯೇದಮಬ್ರವೀತ್​ ।<br />ಮಾ ವಿಷಾದಂ ಕೃಥಾಃ ಶೂರ ನೈತತ್​ಕ್ಷತ್ತ್ರಿಯಚೇಷ್ಟಿತಮ್ ॥ ೧೩ ॥</div>
					<div class="verse">ನಾವಸೀದಂತಿ ರಾಜಾನೋ ವಿಪ್ರವಾಸೇಷುರಾಘವ ।<br />ಪ್ರಜಾ ನಃ ಪರಿಪಾಲ್ಯಾ ಹಿ ಕ್ಷತ್ತ್ರಧರ್ಮೇಣರಾಘವ ॥ ೧೪ ॥</div>
					<div class="verse">ಕಾಲೇ ಕಾಲೇ ಚ ಮಾಂ ವೀರಹ್ಯಯೋಧ್ಯಾಮವಲೋಕಿತುಮ್ ।<br /> ಆಗಚ್ಛ ತ್ವಂ ನರಶ್ರೇಷ್ಠ ಗಂತಾಸಿ ಚಪುರಂ ತವ ॥ ೧೫ ॥</div>
					<div class="verse">ಮಮಾಪಿ ತ್ವಂ ಸುದಯಿತಃ ಪ್ರಾಣೈರಪಿ ನಸಂಶಯಃ ।<br />ಅವಶ್ಯಂ ಕರಣೀಯಂ ಚ ರಾಜ್ಯಸ್ಯ ಪರಿಪಾಲನಮ್ ॥ ೧೬ ॥</div>
					<div class="verse">ತಸ್ಮಾತ್ತ್ವಂ ವತ್ಸ ಕಾಕುತ್ಸ್ಥ ಸಪ್ತರಾತ್ರಮಿಹಾವಸ ।<br />ಊರ್ಧ್ವಂ ಗಂತಾಸಿ ಮಧುರಾಂಸಭೃತ್ಯಬಲವಾಹನಃ ॥ ೧೭ ॥</div>
					<div class="verse">ರಾಮಸ್ಯೈತದ್ವಚಃ ಶ್ರುತ್ವಾಧರ್ಮಯುಕ್ತಂ ಮನೋಗತಮ್ ।<br />ಶತ್ರುಘ್ನೋ ದೀನಯಾ ವಾಚಾ ಬಾಢಮಿತ್ಯೇವ ಚಾಬ್ರವೀತ್​ ॥ ೧೮ ॥</div>
					<div class="verse">ಸಪ್ತರಾತ್ರಂ ಚ ಕಾಕುತ್ಸ್ಥೋರಾಘವಸ್ಯ ಯಥಾಜ್ಞಯಾ ।<br />ಉಷ್ಯ ತತ್ರ ಮಹೇಷ್ವಾಸೋಗಮನಾಯೋಪಚಕ್ರಮೇ ॥ ೧೯ ॥</div>
					<div class="verse">ಆಮಂತ್ರ್ಯ ತು ಮಹಾತ್ಮಾನಂ ರಾಮಂಸತ್ಯಪರಾಕ್ರಮಮ್ ।<br />ಭರತಂ ಲಕ್ಷ್ಮಣಂ ಚೈವಮಹಾರಥಮುಪಾರುಹತ್​ ॥ ೨೦ ॥</div>
					<div class="verse">ದೂರಮಾಭ್ಯಾಮನುಗತೋಲಕ್ಷ್ಮಣೇನ ಮಹಾತ್ಮನಾ ।<br />ಭರತೇನ ಚ ಶತ್ರುಘ್ನೋ ಜಗಾಮಾಶುಪುರಂ ತತಃ ॥ ೨೧ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಸಪ್ತತಿತಮಃಸರ್ಗಃ</div>
					
					
					<div class="sname"><b>ತ್ರಿಸಪ್ತತಿತಮಃ  ಸರ್ಗಃ - ಬ್ರಾಹ್ಮಣಪರಿದೇವನಮ್</b> ೧೯ ಶ್ಲೋಕಗಳು</div>
					<div class="verse">ಪ್ರಸ್ಥಾಪ್ಯ ತು ಸ ಶತ್ರುಘ್ನಂಭ್ರಾತೃಭ್ಯಾಂ ಸಹ ರಾಘವಃ ।<br />ಪ್ರಮುಮೋದ ಸುಖೀರಾಜ್ಯಂ ಧರ್ಮೇಣಪರಿಪಾಲಯನ್​ ॥ ೧ ॥</div>
					<div class="verse">ತತಃ ಕತಿಪಯಾಹಸ್ಸು ವೃದ್ಧೋಜಾನಪದೋ ದ್ವಿಜಃ ।<br />ಮೃತಂ ಬಾಲಮುಪಾದಾಯ ರಾಜದ್ವಾರಮುಪಾಗಮತ್​ ॥ ೨ ॥</div>
					<div class="verse">ರುದನ್​ ಬಹುವಿಧಾ ವಾಚಃ ಸ್ನೇಹದುಃಖಸಮನ್ವಿತಃ ।<br />ಅಸಕೃತ್​ ಪುತ್ರ ಪುತ್ರೇತಿವಾಕ್ಯಮೇತದುವಾಚ ಹ ॥ ೩ ॥</div>
					<div class="verse">ಕಿಂ ನು ಮೇ ದುಷ್ಕೃತಂ ಕರ್ಮ ಪುರಾದೇಹಾಂತರೇ ಕೃತಮ್ ।<br />ಯದಹಂ ಪುತ್ರಮೇಕಂ ತ್ವಾಂ ಪಶ್ಯಾಮಿ ನಿಧನಂ ಗತಮ್ ॥ ೪ ॥</div>
					<div class="verse">ಅಪ್ರಾಪ್ತಯೌವನಂ ಬಾಲಂ ಪಂಚವರ್ಷಸಹಸ್ರಕಮ್ ।<br />ಅಕಾಲೇ ಕಾಲಮಾಪನ್ನಂ ಮಮ ದುಃಖಾಯ ಪುತ್ರಕ ॥ ೫ ॥</div>
					<div class="verse">ಅಲ್ಪೈರಹೋಭಿರ್ನಿಧನಂ ಗಮಿಷ್ಯಾಮಿ ನಸಂಶಯಃ ।<br /> ಅಹಂ ಚ ಜನನೀ ಚೈವ ತವ ಶೋಕೇನ ಪುತ್ರಕ ॥ ೬ ॥</div>
					<div class="verse">ನ ಸ್ಮರಾಮ್ಯನೃತಂ ಹ್ಯುಕ್ತಂ ನ ಚಹಿಂಸಾಂ ಸ್ಮರಾಮ್ಯಹಮ್ ।<br />ಸರ್ವೇಷಾಂ ಪ್ರಾಣಿನಾಂ ಪಾಪಂ ಕೃತಂ ನೈವಸ್ಮರಾಮ್ಯಹಮ್ ॥ ೭ ॥</div>
					<div class="verse">ಕೇನಾದ್ಯ ದುಷ್ಕೃತೇನಾಯಂ ಬಾಲ ಏವಮಮಾತ್ಮಜಃ ।<br />ಅಕೃತ್ವಾ ಪಿತೃಕಾರ್ಯಾಣಿ ಗತೋವೈವಸ್ವತಕ್ಷಯಮ್ ॥ ೮ ॥</div>
					<div class="verse">ನೇದೃಶಂ ದೃಷ್ಟಪೂರ್ವಂ ಮೇ ಶ್ರುತಂವಾ ಘೋರದರ್ಶನಮ್ ।<br />ಮೃತ್ಯುರಪ್ರಾಪ್ತಕಾಲಾನಾಂ ರಾಮಸ್ಯ ವಿಷಯೇ ಯಥಾ ॥ ೯ ॥</div>
					<div class="verse">ರಾಮಸ್ಯ ದುಷ್ಕೃತಂ ಕಿಂಚಿನ್ಮಹದಸ್ತಿ ನಸಂಶಯಃ ।<br />ಯಥಾ ಹಿ ವಿಷಯಸ್ಥಾನಾಂ ಬಾಲಾನಾಂಮೃತ್ಯುರಾಗತಃ ॥ ೧೦ ॥</div>
					<div class="verse">ನ ಹ್ಯನ್ಯವಿಷಯಸ್ಥಾನಾಂ ಬಾಲಾನಾಂಮೃತ್ಯುತೋ ಭಯಮ್ ।<br />ತ್ವಂ ರಾಜನ್​ ಜೀವಯಸ್ವೈನಂ ಬಾಲಂಮೃತ್ಯುವಶಂ ಗತಮ್ ॥ ೧೧ ॥</div>
					<div class="verse">ರಾಜದ್ವಾರಿ ಮರಿಷ್ಯಾಮಿ ಪತ್ನ್ಯಾ ಸಾರ್ಥಮನಾಥವತ್​ ।<br />ಬ್ರಹ್ಮಹತ್ಯಾಂ ತತೋ ರಾಮ ಸಮುಪೇತ್ಯ ಸುಖೀ ಭವ ॥ ೧೨ ॥</div>
					<div class="verse">ಭ್ರಾತೃಭಿಃ ಸಹಿತೋ ರಾಜನ್​ದೀರ್ಘಮಾಯುರವಾಪ್ಸ್ಯಸಿ ।<br /> ಉಷಿತಾಃ ಸ್ಮ ಸುಖಂ ರಾಜ್ಯೇ ತವಾಸ್ಮಿನ್​ಸುಮಹಾಬಲ ॥ ೧೩ ॥</div>
					<div class="verse">ಇದಂ ತು ಪತಿತಂ ಹ್ಯಸ್ಮಾತ್ತವ ರಾಮವಶೇ ಸ್ಥಿತಾಃ ।<br />ಕಾಲಸ್ಯ ವಶಮಾಪನ್ನಾಃ ಸ್ವಲ್ಪಂ ಹಿ ನ ಹಿ ನಃಸುಖಮ್ ॥ ೧೪ ॥</div>
					<div class="verse">ಸಂಪ್ರತ್ಯನಾಥೋ ವಿಷಯಇಕ್ಷ್ವಾಕೂಣಾಂ ಮಹಾತ್ಮನಾಮ್ ।<br />ರಾಮಂ ನಾಥಮಿಹಾಸಾದ್ಯ ಬಾಲಾಂತಕರಣಂಧ್ರುವಮ್ ॥ ೧೫ ॥</div>
					<div class="verse">ರಾಜದೋಷೈರ್ವಿಪದ್ಯಂತೇ ಪ್ರಜಾಹ್ಯವಿಧಿಪಾಲಿತಾಃ ।<br />ಅಸದ್ವೃತೇ ತು ನೃಪತಾವಕಾಲೇಮ್ರಿಯತೇ ಜನಃ ॥ ೧೬ ॥</div>
					<div class="verse">ಯದ್ವಾ ಪುರೇಷ್ವಯುಕ್ತಾನಿ ಜನಾಜನಪದೇಷು ಚ ।<br />ಕುರ್ವತೇ ನ ಚ ರಕ್ಷಾಸ್ತಿ ತದಾ ಕಾಲಕೃತಂಭಯಮ್ ॥ ೧೭ ॥</div>
					<div class="verse">ಸುವ್ಯಕ್ತಂ ರಾಜದೋಷೋ ಹಿ ಭವಿಷ್ಯತಿ ನಸಂಶಯಃ ।<br />ಪುರೇ ಜನಪದೇ ಚಾಪಿ ತತೋ ಬಾಲವಧೋಹ್ಯಯಮ್ ॥ ೧೮ ॥</div>
					<div class="verse">ಏವಂ ಬಹುವಿಧೈರ್ವಾಕ್ಯೈರುಪರುಧ್ಯ ಮುಹುರ್ಮುಹುಃ ।<br />ರಾಜಾನಂ ದುಃಖಸಂತಪ್ತಃ ಸುತಂತಮುಪಗೂಹತೇ ॥ ೧೯ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಚತುಃಸಪ್ತತಿತಮಃ  ಸರ್ಗಃ -  ನಾರದವಚನಮ್</b> ೩೩ ಶ್ಲೋಕಗಳು</div>
					<div class="verse">ತಥಾ ತು ಕರುಣಂ ತಸ್ಯ ದ್ವಿಜಸ್ಯ ಪರಿದೇವನಮ್ ।<br />ಶುಶ್ರಾವ ರಾಘವಃ ಸರ್ವಂದುಃಖಶೋಕಸಮನ್ವಿತಮ್ ॥</div>
					<div class="verse">ಸ ದುಃಖೇನ ಚ ಸಂತಪ್ತೋಮಂತ್ರಿಣಸ್ತಾನುಪಾಹ್ವಯತ್​ ।<br />ವಸಿಷ್ಠಂ ವಾಮದೇವಂ ಚ ಭ್ರಾತರೌಸಹನೈಗಮಾನ್​ ॥ ೨ ॥</div>
					<div class="verse">ತತೋ ದ್ವಿಜಾ ವಸಿಷ್ಠೇನ ಸಾರ್ಧಮಷ್ಟೌಪ್ರವೇಶಿತಾಃ ।<br />ರಾಜಾನಂ ದೇವಸಂಕಾಶಂ ವರ್ಧಸ್ವೇತಿತತೋಽಬ್ರುವನ್​ ॥ ೩ ॥</div>
					<div class="verse">ಮಾರ್ಕಂಡೇಯೋಽಥ ಮೌದ್ಗಲ್ಯೋವಾಮದೇವಶ್ಚ ಕಾಶ್ಯಪಃ ।<br />ಕಾತ್ಯಾಯನೋಽಥ ಜಾಬಾಲಿರ್ಗೌತಮೋನಾರದಸ್ತಥಾ ॥ ೪ ॥</div>
					<div class="verse">ಏತೇ ದ್ವಿಜರ್ಷಭಾಃ ಸರ್ವ ಆಸನೇಷೂಪವೇಶಿತಾಃ ।<br />ಮಹರ್ಷೀನ್​ ಸಮನುಪ್ರಾಪ್ತಾನಭಿವಾದ್ಯ ಕೃತಾಂಜಲಿಃ ॥ ೫ ॥</div>
					<div class="verse">ಮಂತ್ರಿಣೋ ನೈಗಮಾಂಶ್ಚೈವ ಯಥಾರ್ಹಮನುಕೂಲತಃ ।<br />ತೇಷಾಂ ಸಮುಪವಿಷ್ಟಾನಾಂ ಸರ್ವೇಷಾಂದೀಪ್ತತೇಜಸಾಮ್ ॥ ೬ ॥</div>
					<div class="verse">ರಾಘವಃ ಸರ್ವಮಾಚಷ್ಟೇದ್ವಿಜೋಽಯಮುಪರೋಧತೇ ।<br />ತಸ್ಯ ತದ್ವಚನಂ ಶ್ರುತ್ವಾ ರಾಜ್ಞೋದೀನಸ್ಯ ನಾರದಃ ॥ ೭ ॥</div>
					<div class="verse">ಪ್ರತ್ಯುವಾಚ ಶುಭಂ ವಾಕ್ಯಮೃಷೀಣಾಂಸಂನಿಧೌ ನೃಪಮ್ ।<br />ಶೃಣು ರಾಜನ್​ ಯಥಾಕಾಲಂ ಪ್ರಾಪ್ತೋಬಾಲಸ್ಯ ಸಂಕ್ಷಯಃ ॥ ೮ ॥</div>
					<div class="verse">ಶ್ರುತ್ವಾ ಕರ್ತವ್ಯತಾಂ ರಾಜನ್​ ಕುರುಷ್ವರಘುನಂದನ ।<br />ಪುರಾ ಕೃತಯುಗೇ ರಾಜನ್​ ಬ್ರಾಹ್ಮಣಾ ವೈತಪಸ್ವಿನಃ ॥ ೯ ॥</div>
					<div class="verse">ಅಬ್ರಾಹ್ಮಣಾಸ್ತದಾ ರಾಜನ್ನ ತಪಸ್ವೀಕಥಂಚನ ।<br />ತಸ್ಮಿನ್​ ಯುಗೇ ಪ್ರಜ್ವಲಿತೇ ಬ್ರಹ್ಮಭೂತೇತ್ವನಾವೃತೇ ॥ ೧೦ ॥</div>
					<div class="verse">ಅಮೃತ್ಯವಸ್ತದಾ ಸರ್ವೇ ಜಜ್ಞಿರೇದೀರ್ಘದರ್ಶಿನಃ ।<br />ತತಸ್ತ್ರೇತಾಯುಗಂ ನಾಮ ಮಾನವಾನಾಂವಪುಷ್ಮತಾಮ್ ॥ ೧೧ ॥</div>
					<div class="verse">ಕ್ಷತ್ತ್ರಿಯಾಸ್ತತ್ರ ಜಾಯಂತೇ ಪೂರ್ವೇಣತಪಸಾನ್ವಿತಾಃ ।<br />ವೀರ್ಯೇಣ ತಪಸಾ ಚೈವ ತೇಽಧಿಕಾಃಪೂರ್ವಜನ್ಮನಿ ॥ ೧೨ ॥</div>
					<div class="verse">ಮಾನವಾ ಯೇ ಮಹಾತ್ಮಾನಸ್ತ್ವತ್ರತ್ರೇತಾಯುಗೇ ಯುಗೇ ।<br />ಬ್ರಹ್ಮಕ್ಷತ್ರಂ ಚ ತತ್​ ಸರ್ವಂಯತ್ಪೂರ್ವಮಪರಂ ಚ ಯತ್​ ॥ ೧೩ ॥</div>
					<div class="verse">ಯುಗಯೋರುಭಯೋರಾಸೀತ್​ಸಮವೀರ್ಯಸಮನ್ವಿತಮ್ ।<br />ಅಪಶ್ಯಂಸ್ತು ನ ತೇ ಸರ್ವೇ ವಿಶೇಷಮಧಿಕಂ ತತಃ ॥ ೧೪ ॥</div>
					<div class="verse">ಸ್ಥಾಪನಂ ಚಕ್ರಿರೇ ತತ್ರ ಚಾತುರ್ವರ್ಣಸ್ಯ ಸಂಮತಮ್ ।<br />ತಸ್ಮಿನ್​ ಯುಗೇ ಪ್ರಜ್ವಲಿತೇ ಧರ್ಮಭೂತೇಹ್ಯನಾವೃತೇ ॥ ೧೫ ॥</div>
					<div class="verse">ಅಧರ್ಮಃ ಪಾದಮೇಕಂ ತು ಪಾತಯತ್​ ಪೃಥವೀತಲೇ ।<br />ಅಧರ್ಮೇಣ ಹಿ ಸಂಯುಕ್ತಸ್ತೇಜೋಮಂದಂ ಭವಿಷ್ಯತಿ ॥ ೧೬ ॥</div>
					<div class="verse">ಆಮಿಷಂ ಯಚ್ಚ ಪೂರ್ವೇಷಾಂ ರಾಜಸಂ ಚಮಲಂ ಭೃಶಮ್ ।<br />ಅನೃತಂ ನಾಮ ತದ್ಭೂತಂ ಪಾದೇನ ಪೃಥಿವೀತಲೇ ॥ ೧೭ ॥</div>
					<div class="verse">ಅನೃತಂ ಪಾತಯಿತ್ವಾ ತು ಪಾದಮೇಕಮಧರ್ಮತಃ ।<br />ತತಃ ಪ್ರಾದುಷ್ಕೃತಂಪೂರ್ವಮಾಯುಷಃ ಪರಿನಿಷ್ಠಿತಮ್ ॥ ೧೮ ॥</div>
					<div class="verse">ಪಾತಿತೇ ತ್ವನೃತೇ ತಸ್ಮಿನ್ನಧರ್ಮೇ ಚ ಮಹೀತಲೇ ।<br />ಶುಭಾನ್ಯೇವಾಚರಲ್ಲೋಕಃ ಸತ್ಯಧರ್ಮಪರಾಯಣಃ ॥ ೧೯ ॥</div>
					<div class="verse">ತ್ರೇತಾಯುಗೇ ಚ ವರ್ತಂತೇ ಬ್ರಾಹ್ಮಣಾ ಕ್ಷತ್ರಿಯಾಶ್ಚ ಯೇ ।<br />ತಪೋಽತಪ್ಯಂತ ತೇ ಸರ್ವೇಶಶ್ರೂಷಾಮಪರೇ ಜನಾಃ ॥ ೨೦ ॥</div>
					<div class="verse">ಸ ಧರ್ಮಃ ಪರಮಸ್ತೇಷಾಂವೈಶ್ಯಶೂದ್ರಂ ಸಮಾಗಮತ್​ ।<br />ಪೂಜಾಂ ಚ ಸರ್ವವರ್ಣಾನಾಂ ಶೂದ್ರಾಶ್ಚಕ್ರುರ್ವಿಶೇಷತಃ ॥೨೧</div>
					<div class="verse">ಏತಸ್ಮಿನ್ನಂತರೇ ತೇಷಾಮಧರ್ಮೇಚಾನೃತೇ ಚ ಹ ।<br />ತತಃ ಪೂರ್ವೇ ಭೃಶಂಹ್ರಾಸಮಗಮನ್ನೃಪಸತ್ತಮ ॥ ೨೨ ॥</div>
					<div class="verse">ತತಃ ಪಾದಮಧರ್ಮಃ ಸದ್ವಿತೀಯಮವತಾರಯತ್​ ।<br />ತತೋ ದ್ವಾಪರಸಂಜ್ಞಾಸ್ಯ ಯುಗಸ್ಯ ಸಮಜಾಯತ ॥ ೨೩ ॥</div>
					<div class="verse">ತಸ್ಮಿನ್​ ದ್ವಾಪರಸಂಜ್ಞೇ ತು ವರ್ತಮಾನೇಯುಗಕ್ಷಯೇ ।<br />ಅಧರ್ಮಶ್ಚಾನೃತಂ ಚೈವ ವವೃಧೇ ಪರುಷರ್ಷಭ ॥ ೨೪ ॥</div>
					<div class="verse">ತಸ್ಮಿನ್​ ದ್ವಾಪರಸಂಖ್ಯಾತೇ ತಪೋ ವೈಶ್ಯಾನ್​ಸಮಾವಿಶತ್​ ।<br />ತ್ರಿಭ್ಯೋ ಯುಗೇಭ್ಯಸ್ತ್ರೀನ್​ ವರ್ಣಾನ್​ಕ್ರಮಾದ್ವೈ ತಪ ಆವಿಶತ್​ ॥ ೨೫ ॥</div>
					<div class="verse">ತ್ರಿಭ್ಯೋ ಯುಗೇಭ್ಯಸ್ತ್ರೀನ್​ ವರ್ಣಾನ್​ಧರ್ಮಶ್ಚ ಪರಿನಿಷ್ಠಿತಃ ।<br />ನ ಶೂದ್ರೋ ಲಭತೇ ಧರ್ಮಂ ಯುಗತಸ್ತು ನರರ್ಷಭ ॥ ೨೬ ॥</div>
					<div class="verse">ಹೀನವರ್ಣೋನೃಪಶ್ರೇಷ್ಠ ತಪ್ಯತೇಸುಮಹತ್ತಪಃ ।<br />ಭವಿಷ್ಯಚ್ಛೂದ್ರಯೋನ್ಯಾಂ ವೈತಪಶ್ಚರ್ಯಾ ಕಲೌ ಯುಗೇ ॥ ೨೭ ॥</div>
					<div class="verse">ಅಧರ್ಮಃ ಪರಮೋ ರಾಜನ್​ ದ್ವಾಪರೇಶೂದ್ರಜನ್ಮನಃ ।<br /> ಸ ವೈ ವಿಷಯಪರ್ಯಂತೇ ತವ ರಾಜನ್​ಮಹಾತಪಾಃ ॥ ೨೮ ॥</div>
					<div class="verse">ಅದ್ಯ ತಪ್ಯತಿ ದುರ್ಬುದ್ಧಿಸ್ತೇನ ಬಾಲವಧೋಹ್ಯಯಮ್ ।<br />ಯೋ ಹ್ಯಧರ್ಮಮಕಾರ್ಯಂ ವಾ ವಿಷಯೇ ಪಾರ್ಥಿವಸ್ಯ ತು ॥ ೨೯ ॥</div>
					<div class="verse">ಕರೋತಿ ಚಾಶ್ರೀಮೂಲಂ ತತ್​ ಪರೇ ವಾದುರ್ಮತಿರ್ನರಃ ।<br />ಕ್ಷಿಪ್ರಂ ಚ ನರಕಂ ಯಾತಿ ಸ ಚ ರಾಜಾ ನಸಂಶಯಃ ॥ ೩೦ ॥</div>
					<div class="verse">ಅಧೀತಸ್ಯ ಚ ತಪ್ತಸ್ಯ ಕರ್ಮಣಃಸುಕೃತಸ್ಯ ಚ ।<br />ಷಷ್ಠಂ ಭಜತಿ ಭಾಗಂ ತು ಪ್ರಜಾಧರ್ಮೇಣ ಪಾಲಯನ್​ ॥ ೩೧ ॥</div>
					<div class="verse">ಷಡ್ಭಾಗಸ್ಯ ನ ಭೋಕ್ತಾಸೌ ರಕ್ಷತೇ ನಪ್ರಜಾಃ ಕಥಮ್ ।<br />ಸ ತ್ವಂ ಪುರುಷಶಾರ್ದೂಲ ಮಾರ್ಗಸ್ವವಿಷಯಂ ಸ್ವಕಮ್ ॥ ೩೨ ॥</div>
					<div class="verse">ದುಷ್ಕೃತಂ ಯತ್ರ ಪಶ್ಯೇಥಾಸ್ತತ್ರಯತ್ನಂ ಸಮಾಚರ ।<br />ಏವಂ ಚೇದ್ಧರ್ಮವೃದ್ಧಿಶ್ಚ ನೃಣಾಂ ಚಾಯುರ್ವಿವರ್ಧನಮ್ ॥ ೩೩ ॥</div>
					<p>ಭವಿಷ್ಯತಿ ನರಶ್ರೇಷ್ಠ ಬಾಲಸ್ಯಾಸ್ಯ ಚಜೀವಿತಮ್ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಃಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಪಂಚಸಪ್ತತಿತಮಃ  ಸರ್ಗಃ - ಶಂಬೂಕವಿಚಯಃ</b> ೧೯ ಶ್ಲೋಕಗಳು</div>
					<div class="verse">ನಾರದಸ್ಯ ತು ತದ್ವಾಕ್ಯಂಶ್ರುತ್ವಾಮೃತಮಯಂ ತದಾ ।<br />ಪ್ರಹರ್ಷಮತುಲಂ ಲೇಭೇ ಲಕ್ಷ್ಮಣಂಚೇದಮಬ್ರವೀತ್​ ॥ ೧ ॥</div>
					<div class="verse">ಗಚ್ಛ ಸೌಮ್ಯ ದ್ವಿಜಶ್ರೇಷ್ಠಂಸಮಾಶ್ವಾಸಯ ಸುವ್ರತಮ್ ।<br />ಬಾಲಸ್ಯ ತು ಶರೀರಂ ತತ್ತೈಲದ್ರೋಣ್ಯಾಂನಿಧಾಪಯ ॥ ೨ ॥</div>
					<div class="verse">ಗಂಧೈಶ್ಚ ಪರಮೋದಾರೈಸ್ತೈಲೈಶ್ಚಾಪಿಸುಗಂಧಿಭಿಃ ।<br />ಯಥಾ ನ ಕ್ಷೀಯತೇ ಬಾಲಸ್ತಥಾ ಸೌಮ್ಯ ವಿಧೀಯತಾಮ್ ॥ ೩ ॥</div>
					<div class="verse">ಯಥಾ ಶರೀರೋ ಬಾಲಸ್ಯ ಗುಪ್ತಃ ಸನ್​ಶಿಷ್ಟ ಕರ್ಮಣಃ ।<br />ವಿಪತ್ತಿಃ ಪರಿಭೇದೋ ವಾ ನ ಭವೇಚ್ಚ ತಥಾಕುರು ॥ ೪ ॥</div>
					<div class="verse">ಏವಮಾದಿಶ್ಚ ಕಾಕುತ್ಸ್ಥೋ ಲಕ್ಷ್ಮಣಂ ಶುಭಲಕ್ಷಣಮ್ ।<br />ಮನಸಾ ಪುಷ್ಪಕಂ ದಧ್ಯವಾಗಚ್ಛೇತಿಮಹಾಯಶಾಃ ॥ ೫ ॥</div>
					<div class="verse">ಇಂಗಿತಂ ಸ ತು ವಿಜ್ಞಾಯ ಪುಷ್ಪಕೋಹೇಮಭೂಷಿತಃ ।<br />ಆಜಗಾಮ ಮುಹೂರ್ತೇನ ಸಮೀಪಂರಾಘವಸ್ಯ ವೈ ॥ ೬ ॥</div>
					<div class="verse">ಸೋಽಬ್ರವೀತ್​ ಪ್ರಣತೋ ಭೂತ್ವಾಅಯುಮಸ್ಮಿ ನರಾಧಿಪ ।<br />ವಶ್ಯಸ್ತವ ಮಹಾಬಾಹೋ ಕಿಂಕರಃ ಸಮುಪಸ್ಥಿತಃ ॥ ೭ ॥</div>
					<div class="verse">ಭಾಷಿತಂ ರುಚಿರಂ ಶ್ರುತ್ವಾ ಪುಷ್ಪಕಸ್ಯ ನರಾಧಿಪಃ ।<br />ಅಭಿವಾದ್ಯ ಮಹರ್ಷೀಂಸ್ತಾನ್​ ವಿಮಾನಂಸೋಽಧ್ಯರೋಹತ ॥ ೮ ॥</div>
					<div class="verse">ಧನುರ್ಗೃಹೀತ್ವಾ ತೂಣೀ ಚ ಖಡ್ಗಂ ಚರುಚಿರಪ್ರಭಮ್ ।<br />ನಿಕ್ಷಿಪ್ಯ ನಗರೇ ವೀರೌಸೌಮಿತ್ರಿಭರತಾವುಭೌ ॥</div>
					<div class="verse">ಪ್ರಾಯಾತ್​ ಪ್ರತೀಚೀಂ ಹರಿತಂ ವಿಚಿನ್ವಂಶ್ಚತತಸ್ತತಃ ।<br />ಉತ್ತರಾಮಗಮಚ್ಛ್ರೀಮಾನ್​ ದಿಶಂಹಿಮವತಾ ವೃತಾಮ್ ॥ ೧೦ ॥</div>
					<div class="verse">ಅಪಶ್ಯಮಾನಸ್ತತ್ರಾಪಿ ಸ್ವಲ್ಪಮಪ್ಯಥದುಷ್ಕೃತಮ್ ।<br />ಪೂರ್ವಾಮಪಿ ದಿಶಂ ಸರ್ವಾಮಥಾಪಶ್ಯನ್ನರಾಧಿಪಃ ॥ ೧೧ ॥</div>
					<div class="verse">ಪ್ರವಿಶುದ್ಧಸಮಾಚಾರಾಮಾದರ್ಶತಲನಿರ್ಮಲಾಮ್ ।<br />ಪುಷ್ಪಕಸ್ಥೋ ಮಾಹಾಬಾಹುಸ್ತದಾಪಶ್ಯನ್ನರಾಧಿಪಃ ॥ ೧೨ ॥</div>
					<div class="verse">ದಕ್ಷಿಣಾಂ ದಿಶಮಾಕ್ರಾಮತ್ತತೋರಾಜರ್ಷಿನಂದನಃ ।<br />ಶೈವಲಸ್ಯೋತ್ತರೇ ಪಾರ್ಶೆ್ವÃ ದದರ್ಶ ಸುಮಹತ್​ ಸರಃ ॥ ೧೩ ॥</div>
					<div class="verse">ತಸ್ಮಿನ್​ ಸರಸಿ ತಪ್ಯಂತಂ ತಾಪಸಂಸುಮಹತ್ತಪಃ ।<br />ದದರ್ಶ ರಾಘವಃ ಶ್ರೀಮಾನ್​ಲಂಬಮಾನಮಧೋಮುಖಮ್ ॥</div>
					<div class="verse">ರಾಘವಸ್ತಮುಪಾಗಮ್ಯ ತಪ್ಯಂತಂ ತಪಉತ್ತಮಮ್ ।<br /> ಉವಾಚ ಸ ತದಾ ವಾಕ್ಯಂ ಧನ್ಯಸ್ತ್ವಮಸಿ ಸುವ್ರತ ॥ ೧೫ ॥</div>
					<div class="verse">ಕಸ್ಯಾಂ ಯೋನ್ಯಾಂ ತಪೋವೃದ್ಧ ವರ್ತಸೇದೃಢವಿಕ್ರಮಃ ।<br />ಕೌತೂಹಲಾತ್ತ್ವಾಂ ಪೃಚ್ಛಾಮಿ ರಾಮೋದಾಶರಥಿರ್ಹ್ಯಹಮ್ ॥ ೧೬ ॥</div>
					<div class="verse">ಕೋರ್ಽಥೋ ಮನೀಷಿತಸ್ತುಭ್ಯಂಸ್ವರ್ಗಲಾಭಃ ಪರೋಽಥವಾ ।<br />ವರಾಶ್ರಯೋ ಯದರ್ಥಂ ತ್ವಂ ತಪಸ್ಯಸಿ ಸುದುಷ್ಕರಮ್ ॥ ೧೭ ॥</div>
					<div class="verse">ಯಮಾಶ್ರಿತ್ಯ ತಪಸ್ತಪ್ತಂಶ್ರೋತುಮಿಚ್ಛಾಮಿ ತಾಪಸ ।<br />ಬ್ರಾಹ್ಮಣೋ ವಾಸಿ ಭದ್ರಂ ತೇ ಕ್ಷತ್ತ್ರಿಯೋ ವಾಸಿ ದುರ್ಜಯಃ ॥ ೧೮ ॥</div>
					<p>ವೈಶ್ಯಸ್ತೃತೀಯವರ್ಣೋ ವಾಶೂದ್ರೋ ವಾ ಸತ್ಯವಾಗ್ಭವ ॥</p>
					<div class="verse">ಇತ್ಯೇವಮುಕ್ತಃ ಸ ನರಾಧಿಪೇನಹ್ಯವಾಕ್ಶಿರಾ ದಾಶರಥಾಯ ತಸ್ಮೈ ।<br />ಉವಾಚ ಜಾತಿಂ ನೃಪಪುಂಗವಾಯ ಯತ್ಕಾರಣೇ ಚೈವತಪಃಪ್ರಯತ್ನಃ ॥ ೧೯ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಷಟ್​ಸಪ್ತತಿತಮಃ  ಸರ್ಗಃ - ಶಂಬೂಕವಧಃ</b> ೩೮ ಶ್ಲೋಕಗಳು</div>
					<div class="verse">ತಸ್ಯ ತದ್ವಚನಂ ಶ್ರುತ್ವಾರಾಮಸ್ಯಾಕ್ಲಿಷ್ಟ ಕರ್ಮಣಃ ।<br /> ಅವಾಕ್ಶಿರಾಸ್ತಥಾ ಭೂತ್ವಾವಾಕ್ಯಮೇತದುವಾಚ ಹ ॥ ೧ ॥</div>
					<div class="verse">ಶೂದ್ರಯೋನ್ಯಾಂ ಪ್ರಸೂತೋಽಸ್ಮಿಶಂಬೂಕೋ ನಾಮ ನಾಮತಃ ।<br />ದೇವತ್ವಂ ಪ್ರಾರ್ಥಯೇ ರಾಮಸಶರೀರೋ ಮಹಾಶಯಃ ॥ ೨ ॥</div>
					<div class="verse">ನ ಮಿಥ್ಯಾಹಂ ಪದೇ ರಾಮದೇವಲೋಕಜಿಗೀಷಯಾ ।<br />ಶೂದ್ರಂ ಮಾಂ ವಿದ್ಧಿ ಕಾಕುತ್ಸ್ಥ ತಪ ಉಗ್ರಂ ಸಮಾಸ್ಥಿತಮ್ ॥ ೩ ॥</div>
					<div class="verse">ಭಾಷತಸ್ತಸ್ಯ ಶೂದ್ರಸ್ಯ ಖಡ್ಗಂಸುರುಚಿರಪ್ರಭಮ್ ।<br />ನಿಷ್ಕೃಷ್ಯ ಕೋಶಾದ್ವಿಮಲಂ ಶಿರಶ್ಚಿಚ್ಛೇದರಾಘವಃ ॥ ೪ ॥</div>
					<div class="verse">ತಸ್ಮಿನ್​ ಶೂದ್ರೇ ಹತೇ ದೇವಾಃ ಸೇಂದ್ರಾಃ ಸಾಗ್ನಿಪುರೋಗಮಾಃ ।<br />ಸಾಧು ಸಾಧ್ವಿತಿ ಕಾಕುತ್ಸ್ಥಂಪ್ರಶಶಂಸುರ್ಮುಹುರ್ಮುಹುಃ ॥ ೫ ॥</div>
					<div class="verse">ಪುಷ್ಪವೃಷ್ಟಿರ್ಮಹತ್ಯಾಸೀದ್ವಿವ್ಯಾನಾಂಸುಸುಗಂಧಿನಾಮ್ ।<br />ಪುಷ್ಪಾಣಾಂ ವಾಯುಮುಕ್ತಾನಾಂ ಸರ್ವತಃ ಪ್ರಪಪಾತ ಹ ॥ ೬ ॥</div>
					<div class="verse">ಸುಪ್ರೀತಾಶ್ಚಬ್ರುವನ್​ ರಾಮಂ ದೇವಾಃ ಸತ್ಯಪರಾಕ್ರಮಮ್ ।<br />ಸುರಕಾರ್ಯಮಿದಂ ಸೌಮ್ಯ ಸುಕೃತಂ ತೇಮಹಾಮತೇ ॥ ೭ ॥</div>
					<div class="verse"><span>ಗೃಹಾಣ ಚ ವರಂ ಸೌಮ್ಯ ಯತ್ತ್ವಮಿಚ್ಛಸ್ಯರಿಂದಮ ।<br /> ಸ್ವರ್ಗಭಾಙõ್​ನಹಿ ಶೂದ್ರೋಽಯಂತ್ವತ್ಕೃತೇ ರಘುನಂದನಮ್ ॥ </span>೮</div>
					<div class="verse">ದೇವಾನಾಂ ಭಾಷಿತಂ ಶ್ರುತ್ವಾ ರಾಘವಃ ಸುಸಮಾಹಿತಃ ।<br />ಉವಾಚ ಪ್ರಾಂಜಲಿರ್ವಾಕ್ಯಂ ಸಹಸ್ರಾಕ್ಷಂಪುರಂದರಮ್ ॥ ೯ ॥</div>
					<div class="verse">ಯದಿ ದೇವಾಃ ಪ್ರಸನ್ನಾ ಮೇ ದ್ವಿಜಪುತ್ರಃ ಸ ಜೀವತು ।<br />ದಿಶಂತು ವರಮೇತನ್ಮ ಈಪ್ಸಿತಂ ಪರಮಂಮಮ ॥ ೧೦ ॥</div>
					<div class="verse">ಮಮಾಪಚಾರಾದ್ಯಾತೋಽಸೌಬ್ರಾಹ್ಮಣಸ್ಯೈಕಪುತ್ರಕಃ ।<br />ಅಪ್ರಾಪ್ತಕಾಲಃ ಕಾಲೇನ ನೀತೋ ವೈವಸ್ವತಕ್ಷಯಮ್ ॥ ೧೧ ॥</div>
					<div class="verse">ತಂ ಜೀವಯತ ಭದ್ರಂ ವೋ ನಾನೃತಂಕರ್ತುಮರ್ಹಥ ।<br />ದ್ವಿಜಸ್ಯ ಸಂಶ್ರುತೋರ್ಽಥೋ ಮೇಜೀವಯಿಷ್ಯಾಮಿ ತೇ ಸುತಮ್ ॥ ೧೨ ॥</div>
					<div class="verse">ರಾಘವಸ್ಯ ತು ತದ್ವಾಕ್ಯಂ ಶ್ರುತ್ವಾವಿಭುಧಸತ್ತಮಾಃ ।<br />ಪ್ರಾತ್ಯೂಚೂ ರಾಘವಂ ಪ್ರೀತಾ ದೇವಾಃಪ್ರೀತಿಸಮನ್ವಿತಮ್ ॥ ೧೩ ॥</div>
					<div class="verse">ನಿರ್ವೃತೋ ಭವ ಕಾಕುತ್ಸ್ಥ ಸೋಽಸ್ಮಿನ್ನಿಹನಿ ಬಾಲಕಃ ।<br />ಜೀವಿತಂ ಪ್ರಾಪ್ತವಾನ್​ ಭೂಯಃ ಸಮೇತಶ್ಚಾಪಿ ಬಂಧುಭಿಃ ॥ ೧೪ ॥</div>
					<div class="verse">ಯಸ್ಮಿನ್​ ಮುಹೂರ್ತೇ ಕಾಕುತ್ಸ್ಥ ಶೂದ್ರೋಽಯಂ ವಿನಿಪಾತಿತಃ ।<br />ತಸ್ಮಿನ್​ ಮುಹೂರ್ತೇ ಬಾಲೋಽಸೌ ಜೀವೇನಸಮಯುಜ್ಯತ ॥ ೧೫ ॥</div>
					<div class="verse">ಸ್ವಸ್ತಿ ಪ್ರಾಪ್ನುಹಿ ಭದ್ರಂ ತೇ ಸಾಧುಯಾಮ ನರಷರ್ಷಭ ।<br />ಅಗಸ್ತ್ಯಸ್ಯಾಶ್ರಮಪದಂದ್ರಷ್ಟುಮಿಚ್ಛಾಮ ರಾಘವ ॥ ೧೬ ॥</div>
					<div class="verse">ತಸ್ಯ ದೀಕ್ಷಾ ಸಮಾಪ್ತಾ ಹಿ ಬ್ರಹ್ಮರ್ಷೇಃ ಸುಮಹಾದ್ಯುತೇಃ ।<br />ದ್ವಾದಶಂ ಹಿ ಗತಂ ವರ್ಷಂ ಜಲಶಯ್ಯಾಂಸಮಾಸತಃ ॥ ೧೭ ॥</div>
					<div class="verse">ಕಾಕುತ್ಸ್ಥ ತದ್ಗಮಿಷ್ಯಾಮೋ ಮುನಿಂಸಮಭಿನಂದಿತುಮ್ ।<br />ತ್ವಂ ಚಾಪ್ಯಾಗಚ್ಛ ಭದ್ರಂ ತೇ ದ್ರಷ್ಟುಂತಮೃಷಿಸತ್ತಮಮ್ ॥ ೧೮ ॥</div>
					<div class="verse">ಸ ತಥೇತಿ ಪ್ರತಿಜ್ಞಾಯ ದೇವಾನಾಂರಘುನಂದನಃ ।<br />ಆರುರೋಹ ವಿಮಾನಂ ತಂ ಪುಷ್ಪಕಂಹೇಮಭೂಷಿತಮ್ ॥ ೧೯ ॥</div>
					<div class="verse">ತತೋ ದೇವಾಃ ಪ್ರಯಾತಾಸ್ತೇವಿಮಾನೈರ್ಬಹುವಿಸ್ತರೈಃ ।<br />ರಾಮೋಽಪ್ಯನುಜಗಾಮಾಶುಕುಂಭಯೋನೇಸ್ತಪೋವನಮ್ ॥ ೨೦ ॥</div>
					<div class="verse">ದೃಷ್ಟ್ವಾ ತು ದೇವಾನ್​ಸಂಪ್ರಾಪ್ತಾನಗಸ್ತ್ಯಸ್ತಪಸಾಂ ನಿಧಿಃ ।<br />ಅರ್ಚಯಾಮಾಸ ಧರ್ಮಾತ್ಮಾ ಸರ್ವಾಂಸ್ತಾನವಿಶೇಷತಃ ॥ ೨೧ ॥</div>
					<div class="verse">ಪ್ರತಿಗೃಹ್ಯ ತತಃ ಪೂಜಾಂ ಸಂಪೂಜ್ಯ ಚಮಹಾಮುನಿಮ್ ।<br />ಜಗ್ಮುಸ್ತೇ ತ್ರಿದಶಾ ಹೃಷ್ಟಾ ನಾಕಪೃಷ್ಟಂಸಹಾನುಗೈಃ ॥ ೨೨ ॥</div>
					<div class="verse">ಗತೇಷು ತೇಷು ಕಾಕುತ್ಸ್ಥಃ ಪುಷ್ಪಕಾದವರುಹ್ಯ ಚ ।<br />ತತೋಽಭಿವಾದಯಾಮಾಸಹ್ಯಗಸ್ತ್ಯಮೃಷಿಸತ್ತಮಮ್ ॥ ೨೩ ॥</div>
					<div class="verse">ಸೋಽಭಿವಾದ್ಯ ಮಹಾತ್ಮಾನಾಂ ಜ್ವಲಂತಮಿವತೇಜಸಾ ।<br />ಆತಿಥ್ಯಂ ಪರಮಂ ಪ್ರಾಪ್ಯ ನಿಷಸಾದ ನರಾಧಿಪಃ ॥ ೨೪ ॥</div>
					<div class="verse">ತಮುವಾಚ ಮಹಾತೇಜಾಃ ಕುಂಭಯೋನಿರ್ಮಹಾತಪಾಃ ।<br />ಸ್ವಾಗತಂ ತೇ ನರಶ್ರೇಷ್ಠ ದಿಷ್ಟ್ಯಾ ಪ್ರಾಪ್ತೋಽಸಿ ರಾಘವ ॥ ೨೫ ॥</div>
					<div class="verse">ತ್ವಂ ಮೇ ಬಹುಮತೋ ರಾಮಗುಣೈರ್ಬಹುಭಿರುತ್ತಮೈಃ ।<br />ಅತಿಥಿಃ ಪೂಜನೀಯಶ್ಚ ಮಮ ನಿತ್ಯಂ ಹೃದಿಸ್ಥಿತಃ ॥ ೨೬ ॥</div>
					<div class="verse">ಸುರಾ ಹಿ ಕಥಯಂತಿ ತ್ವಾಮಾಗತಂಶೂದ್ರಘಾತಿನಮ್ ।<br />ಬ್ರಾಹ್ಮಣಸ್ಯ ತು ಧರ್ಮೇಣ ತ್ವಯಾಜೀವಾಪಿತಃ ಸುತಃ ॥ ೨೭ ॥</div>
					<div class="verse">ಉಷ್ಯತಾಂ ಚೇಹ ರಜನೀ ಸಕಾಶೇ ಮಮರಾಘವ ।<br />ಪ್ರಭಾತೇ ಪುಷ್ಪಕೇಣ ತ್ವಂ ಗಂತಾಸಿ ಪುರಮೇವ ಹಿ ॥ ೨೮ ॥</div>
					<div class="verse">ತ್ವಂ ಹಿ ನಾರಾಯಣಃ ಶ್ರೀಮಾಂಸ್ತ್ವಯಿಸರ್ವಂ ಪ್ರತಿಷ್ಠಿತಮ್ ।<br />ತ್ವಂ ಪ್ರಭುಃ ಸರ್ವಭೂತಾನಾಂಪುರುಷಸ್ತ್ವಂ ಸನಾತನಃ ॥೨೯</div>
					<div class="verse">ಇದಂ ಚಾಭರಣಂ ಸೌಮ್ಯ ನಿರ್ಮಿತಂವಿಶ್ವಕರ್ಮಣಾ ।<br />ದಿವ್ಯಂ ದಿವ್ಯೇನ ವಪುಷಾ ದೀಪ್ಯಮಾನಂಸ್ವತೇಜಸಾ ॥ ೩೦ ॥</div>
					<div class="verse">ಪ್ರತಿಗೃಹ್ಣೀಷ್ವ ಕಾಕುತ್ಸ್ಥ ಮತ್ಪ್ರಿಯಂಕುರು ರಾಘವ ।<br />ದತ್ತಸ್ಯ ಹಿ ಪುನರ್ದಾನೇ ಸುಮಹತ್​ಫಲಮುಚ್ಯತೇ ॥ ೩೧ ॥</div>
					<div class="verse">ಭರಣೇ ಹಿ ಭವಾನ್​ ಶಕ್ತಃ ಸೇಂದ್ರಾಣಾಂಮರುತಾಮಪಿ ।<br />ತ್ವಂ ಹಿ ಶಕ್ತಸ್ತಾರಯಿತುಂ ಸೇಂದ್ರಾನಪಿದಿವೌಕಸಃ ॥ ೩೨ ॥</div>
					<div class="verse">ತಸ್ಮಾತ್​ ಪ್ರದಾಸ್ಯೇ ವಿಧಿವತ್ತತ್​ ಪ್ರತೀಚ್ಛ ನರಾಧಿಪ ।<br />ದಿವ್ಯಮಾಭರಣಂ ಚಿತ್ರಂ ಪ್ರದೀಪ್ತಮಿವಭಾಸ್ಕರಮ್॥ ೩೩ ॥</div>
					<div class="verse">ಪ್ರತಿಗೃಹ್ಯ ತತೋ ರಾಮಸ್ತದಾಭರಣಮುತ್ತಮಮ್ ।<br />ಆಗಮಂ ತಸ್ಯ ದೀಪ್ತಸ್ಯಪ್ರಷ್ಟುಮೇವೋಪಚಕ್ರಮೇ ॥ ೩೪ ॥</div>
					<div class="verse">ಅತ್ಯದ್ಭುತಮಿದಂ ದಿವ್ಯವಪುಷಾಯುಕ್ತಮುತ್ತಮಮ್ ।<br />ಕಥಂ ಭಗವತಾ ಪ್ರಾಪ್ತಂ ಕುತೋ ವಾ ಕೇನ ವಾಹೃತಮ್ ॥ ೩೫ ॥</div>
					<div class="verse">ಕುತೂಹಲಿತಯಾ ಬ್ರಹ್ಮನ್​ ಪೃಚ್ಛಾಮಿ ತ್ವಾಂಮಹಾಯಶಾಃ ।<br />ಆಶ್ಚರ್ಯಾಣಾಂ ಬಹೂನಾಂ ಹಿ ನಿಧಿಃ ಪರಮಕೋ ಭವಾನ್​ ॥ ೩೬ ॥</div>
					<div class="verse">ಏವಂ ಬ್ರುವತಿ ಕಾಕುತ್ಸ್ಥೇಮುನಿರ್ವಾಕ್ಯಮಥಾಬ್ರವೀತ್​ ।<br />ಶೃಣು ರಾಮ ಯಥಾ ವೃತ್ತಂ ಪುರಾತ್ರೇತಾಯುಗೇ ಯುಗೇ ॥</div>
					<div class="verse">ರಮಣೀಯಪ್ರದೇಶೇಽಸ್ಮಿನ್​ವನೇಯದ್ದೃಷ್ಟವಾನಹಮ್ ।<br />ಆಶ್ಚರ್ಯಂ ಮೇ ಮಹಾಬಾಹೋ ದಾನಮಾಶ್ರಿತ್ಯ ಕೇವಲಮ್ ॥ ೩೮ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಸಪ್ತಸಪ್ತತಿತಮಃ  ಸರ್ಗಃ - ಸ್ವರ್ಗಿಪ್ರಶ್ನಃ</b> ೨೨ ಶ್ಲೋಕಗಳು</div>
					<div class="verse">ಪುರಾ ತ್ರೇತಾಯುಗೇ ರಾಮ ಹ್ಯರಣ್ಯಂಬಹುವಿಸ್ತರಮ್ ।<br />ಸಮಂತಾದ್ಯೋಜನಶತಂ ನಿರ್ಮೃಗಂಪಕ್ಷಿವರ್ಜಿತಮ್ ॥ ೧ ॥</div>
					<div class="verse">ತಸ್ಮಿನ್ನಿರ್ಮಾನುಷೇಽರಣ್ಯೇ ಕುರ್ವಾಣಸ್ತಪಉತ್ತಮಮ್ ।<br />ಅಹಮಾಕ್ರಮಿತುಂ ಸೌಮ್ಯತದರಣ್ಯಮುಪಾಗಮಮ್ ॥</div>
					<div class="verse">ತಸ್ಯ ರೂಪಮರಣ್ಯಸ್ಯ ನಿರ್ದೇಷ್ಟುಂ ನಶಶಾಕ ಹ ।<br />ಫಲೈರ್ಮೂಲೈಃ ಸುಖಾಸ್ವಾದೈರ್ಬಹುರೂಪೈಶ್ಚ ಪಾದಪೈಃ ॥ ೩ ॥</div>
					<div class="verse">ತಸ್ಯಾರಣ್ಯಸ್ಯ ಮಧ್ಯೇ ತು ಸರೋಯೋಜನಮಾಯತಮ್ ।<br /> ಹಂಸಕಾರಂಡವಾಕೀರ್ಣಂಚಕ್ರವಾಕೋಪಶೋಭಿತಮ್ ॥</div>
					<div class="verse">ಪದ್ಮೋತ್ಪಲಸಮಾಕೀರ್ಣಂಸಮತಿಕ್ರಾಂತಶೈವಲಮ್ ।<br />ತದಾಶ್ಚರ್ಯಮಿವಾತ್ಯರ್ಥಂ ಸುಖಾಸ್ವಾದಮನುತ್ತಮಮ್ ॥ ೫ ॥</div>
					<div class="verse">ಅರಜಸ್ಕಂ ತಥಾಕ್ಷೋಭ್ಯಂಶ್ರೀಮತ್ಪಕ್ಷಿಗಣಾಯುತಮ್ ।<br />ಸಮೀಪೇ ತಸ್ಯ ಸರಸೋಮಹದದ್ಭುತಮಾಶ್ರಮಮ್ ॥ ೬ ॥</div>
					<div class="verse">ಪುರಾಣಂ ಪುಣ್ಯಮತ್ಯರ್ಥಂತಪಸ್ವಿಜನವರ್ಜಿತಮ್ ।<br />ತತ್ರಾಹಮವಸಂ ರಾತ್ರಿಂ ನೈದಾಘೀಂಪುರುಷರ್ಷಭ ॥ ೭ ॥</div>
					<div class="verse">ಪ್ರಭಾತೇ ಕಾಲಮುತ್ಥಾಯ ಸರಸ್ತದುಪಚಕ್ರಮೇ ।<br />ಅಥಾಪಶ್ಯಂ ಶವಂ ತತ್ರ ಸುಪುಷ್ಪಮಜರಂ ಕ್ವಚಿತ್​ ॥ ೮ ॥</div>
					<div class="verse">ಪಂಕ್ತಿಭೇದೇನ ಪುಷ್ಪಾಂಗಂಸಮಾಶ್ರಿತಸರೋವರಮ್ ।<br />ತಿಷ್ಠಂತಂ ಪರಯಾ ಲಕ್ಷ್ಮಾ್ಯ ತಸ್ಮಿಂಸ್ತೋಯಾಶಯೇ ನೃಪ ॥ ೯ ॥</div>
					<div class="verse">ತಮರ್ಥಂ ಚಿಂತಯಾನೋಽಹಂಮುಹೂರ್ತಂ ತತ್ರ ರಾಘವ ।<br />ಉಷಿತೋಽಸ್ಮಿ ಸರಸ್ತೀರೇ ಕಿಂ ನ್ವಿದಂ ಸ್ಯಾದಿತಿಪ್ರಭೋ ॥ ೧೦ ॥</div>
					<div class="verse">ಅಥಾಪಶ್ಯಂ ಮುಹೂರ್ತೇನ ದಿವ್ಯಮದ್ಭುತದರ್ಶನಮ್ ।<br />ವಿಮಾನಂ ಪರಮೋದಾರಂ ಹಂಸಯುಕ್ತಂಮನೋಜವಮ್ ॥ ೧೧ ॥</div>
					<div class="verse">ಅತ್ಯರ್ಥಂ ಸ್ವರ್ಗಿಣಂ ತತ್ರ ವಿಮಾನೇರಘುನಂದನ ।<br />ಉಪಾಸ್ತೇಽಪ್ಸರಸಾಂ ವೀರ ಸಹಸ್ರಂದಿವ್ಯಭೂಷಣಮ್ ॥ ೧೨ ॥</div>
					<div class="verse">ಗಾಯಂತಿ ದಿವ್ಯಗೇಯಾನಿ ವಾದಯಂತಿ ತಥಾಪರಾಃ ।<br />ಕ್ಷ್ವೇಲಯಂತಿ ತಥಾ ಚಾನ್ಯಾ ನೃತ್ಯಂತಿ ಚ ತಥಾಪರಾಃ ॥ ೧೩ ॥</div>
					<div class="verse">ಅಪರಾಶ್ಚಂದ್ರರಶ್ಮ್ಯಾಭೈರ್ಹೇಮದಂಡೈಶ್ಚ ಚಾಮರೈಃ ।<br />ಧೋಧೂಯುರ್ವದನಂ ತಸ್ಯ ಪುಂಡರೀಕನಿಭೇಕ್ಷಣಮ್ ॥ ೧೪ ॥</div>
					<div class="verse">ತತಃ ಸಿಂಹಾಸನಂ ತ್ಯಕ್ತ್ವಾಮೇರುಕೂಟಮಿವಾಂಶುಮಾನ್​ ।<br />ಪಶ್ಯತೋ ಮೇ ತದಾ ರಾಮವಿಮಾನಾದವರುಹ್ಯ ಚ ॥ ೧೫ ॥</div>
					<div class="verse">ತಂ ಶವಂ ಭಕ್ಷಯಾಮಾಸ ಸ ಸ್ವರ್ಗೀರಘುನಂದನ ।<br />ತಥಾ ಭುಕ್ತ್ವಾ ಯಥಾಕಾಮಂ ಮಾಂಸಂಬಹುಸುಪೀವರಮ್ ॥ ೧೬ ॥</div>
					<div class="verse">ಅವತೀರ್ಯ ಸರಃ ಸ್ವರ್ಗೀಸಂಸ್ಪ್ರಷ್ಟುಮುಪಚಕ್ರಮೇ ।<br />ಉಪಸ್ಪೃಶ್ಯ ಯಥಾನ್ಯಾಯಂ ಸ ಸ್ವರ್ಗೀರಘುಪುಂಗವ ॥ ೧೭ ॥</div>
					<div class="verse">ಆರೋಢಮುಪಚಕ್ರಾಮವಿಮಾನವರಮುತ್ತಮಮ್ ।<br />ತಮಹಂ ದೇವಸಂಕಾಶಮಾರೋಹಂತಮುದೀಕ್ಷ್ಯವೈ ॥ ೧೮ ॥</div>
					<div class="verse">ವಿಮಾನಮಬ್ರವಂ ವಾಕ್ಯಂ ಸ್ವರ್ಗಿಣಂಪುರುಷರ್ಷಭ ।<br />ಕೋ ಭವಾನ್​ ದೇವಸಂಕಾಶ ಆಹಾರಶ್ಚವಿಗರ್ಹಿತಃ ॥ ೧೯ ॥</div>
					<div class="verse">ತ್ವಯೇದಂ ಭುಜ್ಯತೇ ಸೌಮ್ಯ ಕಿಮರ್ಥಂವಕ್ತುಮರ್ಹಸಿ ।<br />ಕಸ್ಯ ಸ್ಯಾದೀದೃಶೋ ಭಾವ ಆಹಾರೋ ದೇವಸಂಮತಃ ॥ ೨೦ ॥</div>
					<div class="verse">ಆಶ್ಚರ್ಯಂ ವರ್ತತೇ ಸೌಮ್ಯ ಶ್ರೋತುಮಿಚ್ಛಾಮಿ ತತ್ತ್ವತಃ ।<br />ನಾಹಮೌಪಯಿಕಂ ಮನ್ಯೇ ತವ ಭಕ್ಷ್ಯಮಿದಂ ಶವಮ್ ॥ ೨೧ ॥</div>
					<div class="verse">ಇತ್ಯೇವಮುಕ್ತಃ ಸ ನರೇಂದ್ರ ನಾಕೀಕೌತೂಹಲಾತ್​ ಸೂನೃತಯಾ ಗಿರಾ ಚ ।<br /> ಶ್ರುತ್ವಾ ಚ ವಾಕ್ಯಂ ಮಮ ಸರ್ವಮೇತತ್​ಸರ್ವಂ ತಥಾ ಚಾ ಕಥಯನ್ಮಮೇತಿ ॥ ೨೨ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಅಷ್ಟಸಪ್ತತಿತಮಃ  ಸರ್ಗಃ - ಆಭರಣಾಗಮಃ</b> ೩೦ ಶ್ಲೋಕಗಳು</div>
					<div class="verse">ಶ್ರುತ್ವಾ ತು ಭಾಷಿತಂ ವಾಕ್ಯಂ ಮಮರಾಮ ಶುಭಾಕ್ಷರಮ್ ।<br />ಪ್ರಾಂಜಲಿಃ ಪ್ರತ್ಯುವಾಚೇದಂ ಸ ಸ್ವರ್ಗೀರಘುನಂದನ ॥ ೧ ॥</div>
					<div class="verse">ಶೃಣು ಬ್ರಹ್ಮನ್​ ಪುರಾ ವೃತ್ತಂ ಮಮೈತತ್​ಸುಖದುಃಖಯೋಃ ।<br />ಅನತಿಕ್ರಮಣೀಯಂ ಹಿ ಯಥಾ ಪೃಚ್ಛಸಿ ಮಾಂ ದ್ವಿಜ ॥ ೨ ॥</div>
					<div class="verse">ಪುರಾ ವೈದರ್ಭಕೋ ರಾಜಾ ಪಿತಾ ಮಮಮಹಾಯಶಾಃ ।<br />ಸುದೇವ ಇತಿ ವಿಖ್ಯಾತಸ್ತ್ರಿಷು ಲೋಕೇಷುವೀರ್ಯವಾನ್​ ॥ ೩ ॥</div>
					<div class="verse">ತಸ್ಯ ಪುತ್ರದ್ವಯಂ ಬ್ರಹನ್​ ದ್ವಾಭ್ಯಾಂಸ್ತ್ರೀಭ್ಯಾಮಜಾಯತ ।<br />ಅಹಂ ಶ್ವೇತ ಇತಿ ಖ್ಯಾತೋ ಯವೀಯಾನ್​ ಸುರಥೋಽಭವತ್​ ॥ ೪ ॥</div>
					<div class="verse">ತತಃ ಪಿತರಿ ಸ್ವರ್ಯಾತೇ ಪೌರಾಮಾಮಭ್ಯಷೇಚಯನ್​ ।<br />ತತ್ರಾಹಂ ಕೃತವಾನ್​ ರಾಜ್ಯಂ ಧರ್ಮ್ಯಂ ಚಸುಸಮಾಹಿತಃ ॥ ೫ ॥</div>
					<div class="verse">ಏವಂ ವರ್ಷಸಹಸ್ರಾಣಿ ಮಮಾತೀತಾನಿಸುವ್ರತ ।<br />ರಾಜ್ಯಂ ಕಾರಯತೋ ಬ್ರಹ್ಮನ್​ ಪ್ರಜಾಧರ್ಮೇಣ ರಕ್ಷತಃ ॥ ೬ ॥</div>
					<div class="verse">ಸೋಽಹಂ ನಿಮಿತ್ತೇ ಕಸ್ಮಿಂಶ್ಚಿದ್ವಿಜ್ಞಾತಾಯುರ್ದಿ್ವಜೋತ್ತಮ ।<br />ಕಾಲಧರ್ಮಂ ಹೃದಿ ನ್ಯಸ್ಯ ತತೋವನಮುಪಾಗಮಮ್ ॥ ೭ ॥</div>
					<div class="verse">ಸೋಽಹಂ ವನಮಿದಂ ದುರ್ಗಂಮೃಗಪಕ್ಷಿವಿವರ್ಜಿತಮ್ ।<br />ತಪಶ್ಚರ್ತುಂ ಪ್ರವಿಷ್ಟೋಽಸ್ಮಿ ಸಮೀಪೇಸರಸಃ ಶುಭೇ ॥ ೮ ॥</div>
					<div class="verse">ಭ್ರಾತರಂ ಸುರಥಂ ರಾಜ್ಯೇ ಹ್ಯಭಿಷಿಚ್ಯ ಮಹೀಪತಿಮ್ ।<br /> ಇದಂ ಸರಃ ಸಮಾಸಾದ್ಯ ತಪಸ್ತಪ್ತಂಮಯಾ ಚಿರಮ್ ॥ ೯ ॥</div>
					<div class="verse">ಸೋಽಹಂ ವರ್ಷಸಹಸ್ರಾಣಿ ತಪಸ್ತ್ರೀಣಿಮಹಾವನೇ ।<br />ತಪ್ತ್ವಾ ಸುದುಷ್ಕರಂ ಪ್ರಾಪ್ತೋಬ್ರಹ್ಮಲೋಕಮನುತ್ತಮಮ್ ॥ ೧೦ ॥</div>
					<div class="verse">ತಸ್ಯ ಮೇ ಸ್ವರ್ಗಭೂತಸ್ಯ ಕ್ಷತ್ಪಿಪಾಸೇದ್ವಿಜೋತ್ತಮ ।<br />ಬಾಧೇತೇ ಪರಮೋದಾರ ತತೋಽಹಂವ್ಯಥಿತೇಂದ್ರಿಯಃ ॥ ೧೧ ॥</div>
					<div class="verse">ಗತ್ವಾತ್ರಿಭುವನಶ್ರೇಷ್ಠಂಪಿತಾಮಹಮುವಾಚ ಹ ।<br />ಭಗವಾನ್​ ಬ್ರಹ್ಮಲೋಕೋಽಯಂಕ್ಷುತ್ಪಿಪಾಸಾವಿವರ್ಜಿತಃ ॥ ೧೨ ॥</div>
					<div class="verse">ಕಸ್ಯಾಯಂ ಕರ್ಮಣಃ ಪಾಕಃ ಕ್ಷುತ್ಪಿಪಾಸಾನುಗೋ ಹ್ಯಹಮ್ ।<br />ಆಹಾರಃ ಕಶ್ಚ ಮೇ ದೇವ ತನ್ಮೇ ಬ್ರೂಹಿಪಿತಾಮಹ ॥ ೧೩ ॥</div>
					<div class="verse">ಪಿತಾಮಹಸ್ತು ಮಾಮಾಹ ತವಾಹಾರಃ ಸುದೇವಜ ।<br />ಸ್ವಾದೂನಿ ಸ್ವಾನಿ ಮಾಂಸಾನಿ ತಾನಿ ಭಕ್ಷಯನಿತ್ಯಶಃ ॥ ೧೪ ॥</div>
					<div class="verse">ಸ್ವಶರೀರಂ ತ್ವಯಾ ಪುಷ್ಟಂ ಕುರ್ವತಾತಪ ಉತ್ತಮಮ್ ।<br />ಅನುಪ್ತಂ ರೋಹತೇ ಶ್ವೇತ ನಕದಾಚಿನ್ಮಹಾಮತೇ ॥ ೧೫ ॥</div>
					<div class="verse">ತೃಪ್ತಿರ್ನ ತೇಽಸ್ತಿ ಸೂಕ್ಷ್ಮಾಪಿ ವನೇಸತ್ತ್ವನಿಷೇವಿತೇ ।<br />ಪುರಾ ತ್ವಾಂ ಭಿಕ್ಷಮಾಣಾಯ ಭಿಕ್ಷಾ ವೈಯತಯೇ ನೃಪ ॥ ೧೬ ॥</div>
					<div class="verse">ನ ಹಿ ದತ್ತಾ ತ್ವಯೇಂದ್ರಾಭ ಯಸ್ಮಾದತಿಥಯೇಽಪಿ ವೈ ।<br />ದತ್ತಂ ನ ತೇಽಸ್ತಿ ಸೂಕ್ಷೋಽಪಿ ತಪ ಏವನಿಷೇವಸೇ ॥ ೧೭ ॥</div>
					<div class="verse">ತೇನ ಸ್ವರ್ಗಗತೋ ವತ್ಸ ಬಾಧ್ಯಸೇಕ್ಷುತ್ಪಿಪಾಸಯಾ ।<br />ಸ ತ್ವಂ ಸುಪುಷ್ಪಮಾಹಾರೈಃಸ್ವಶರೀರಮನುತ್ತಮಮ್ ॥ ೧೮ ॥</div>
					<div class="verse">ಭಕ್ಷಯಿತ್ವಾಮೃತರಸಂ ತೇನತೃಪ್ತಿರ್ಭವಿಷ್ಯತಿ ।<br />ಯದಾ ತು ತದ್ವನಂ ಶ್ವೇತ ಅಗಸ್ತ್ಯಃ ಸುಮಹಾನೃಷಿಃ ॥ ೧೯ ॥</div>
					<div class="verse">ಆಗಮಿಷ್ಯತಿ ದುರ್ಧರ್ಷಸ್ತದಾ ಕೃಚ್ಛಾದ್ವಿಮೋಕ್ಷ್ಯಸೇ ।<br />ಸ ಹಿ ತಾರಯಿತುಂ ಸೌಮ್ಯ ಶಕ್ತಃ ಸುರಗಣಾನಪಿ ॥ ೨೦ ॥</div>
					<div class="verse">ಕಿಂ ಪುನಸ್ತ್ವಾಂ ಮಹಾಬಾಹೋಕ್ಷುತ್ಪಿಪಾಸಾವಶಂ ಗತಮ್ ।<br />ಸೋಽಹಂ ಭಗವತಃ ಶ್ರುತ್ವಾದೇವದೇವಸ್ಯ ನಿಶ್ಚಯಮ್ ॥ ೨೧ ॥</div>
					<div class="verse">ಆಹಾರಂ ಗರ್ಹಿತಂ ಕುರ್ಮಿ ಸ್ವಶರೀರಂದ್ವಿಜೋತ್ತಮ ।<br />ಬಹೂನ್​ ವರ್ಷಗಣಾನ್​ ಬ್ರಹ್ಮನ್​ಭುಜ್ಯಮಾನಮಿದಂ ಮಯಾ ॥ ೨೨ ॥</div>
					<div class="verse">ಕ್ಷಯಂ ನಾಭ್ಯೇತಿ ಬ್ರಹ್ಮರ್ಷೇ ತೃಪ್ತಿಶ್ಚಾಪಿಮಮೋತ್ತಮಾ ।<br />ತ್ಯ ಮೇ ಕೃಚ್ಛ್ರಭೂತಸ್ಯ ಕೃಚ್ಛ್ರಾದಸ್ಮಾದ್ವಿಮೋಕ್ಷಯ ॥ ೨೩ ॥</div>
					<div class="verse">ಅನ್ಯೇಷಾಂ ನ ಗತಿರ್ಹ್ಯತ್ರಕುಂಭಯೋನಿಮೃತೇ ದ್ವಿಜಮ್ ।<br />ಇದಮಾಭರಣಂ ಸೌಮ್ಯ ತಾರಾಣಾರ್ಥಂದ್ವಿಜೊತ್ತಮ ॥ ೨೪ ॥</div>
					<div class="verse">ಪ್ರತಿಗೃಹ್ಣೀಷ್ವ ಭದ್ರಂ ತೇ ಪ್ರಸಾದಂಕರ್ತುಮರ್ಹಸಿ ।<br />ಇದಂ ತಾವತ್​ ಸುವರ್ಣಂ ಚ ಧನಂ ವಸ್ತ್ರಾಣಿಚದ್ವಿಜ॥ ೨೫ ॥</div>
					<div class="verse">ಭಕ್ಷ್ಯಂ ಭೋಜ್ಯಂ ಚ ಬ್ರಹ್ಮರ್ಷೇದದಾಮ್ಯಾಭರಣಾನಿ ಚ ।<br />ಸರ್ವಾನ್​ ಕಾಮಾನ್​ ಪ್ರಯಚ್ಛಾಮಿಭೋಗಾಂಶ್ಚ ಮುನಿಪುಂಗವ ॥ ೨೬ ॥</div>
					<div class="verse">ತಾರಣೇ ಭಗವನ್​ ಮಹ್ಯಂ ಪ್ರಸಾದಂಕರ್ತುಮರ್ಹಸಿ ।<br />ತಸ್ಯಾಹಂ ಸ್ವರ್ಗಿಣೋ ವಾಕ್ಯಂ ಶ್ರುತ್ವಾದುಃಖಸಮನ್ವಿತಮ್ ॥ ೨೭ ॥</div>
					<div class="verse">ತಾರಾಣಾಯೋಪಜಗ್ರಾಹತದಾಭರಣಮುತ್ತಮಮ್ ।<br />ಮಯಾ ಪ್ರತಿಗೃಹೀತೇ ತು ತಸ್ಮಿನ್ನಾಭರಣೇ ಶುಭೇ ॥ ೨೮ ॥</div>
					<div class="verse">ಮಾನುಷಃ ಪೂರ್ವಕೋ ದೇಹೋರಾಜರ್ಷೇರ್ವಿನನಾಶ ಹ ।<br />ಪ್ರನಷ್ಟೇ ತು ಶರೀರೇಽಸೌ ರಾಜರ್ಷಿಃ ಪರಯಾ ಮುದಾ ॥ ೨೯ ॥</div>
					<div class="verse">ತೃಪ್ತಃ ಪ್ರಮುದಿತೋ ರಾಜಾ ಜಗಾಮ ತ್ರಿದಿವಂ ಸುಖಮ್ ।<br />ತೇನೇದಂ ಶಕ್ರತುಲ್ಯೇನ ದಿವ್ಯಮಾಭರಣಂ ಮಮ ॥ ೩೦ ॥</div>
					<p>ತಸ್ಮಿನ್ನಿಮಿತ್ತೇ ಕಾಕುತ್ಸ್ಥ ದತ್ತಮದ್ಭುತದರ್ಶನಮ್ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಸಪ್ತತಿತಮಃ ಸರ್ಗಃ</div>
					
					
					<div class="sname"><b>ಏಕೋನಾಶೀತಿತಮಃ  ಸರ್ಗಃ - ದಂಡರಾಜ್ಯನಿವೇಶಃ</b> ೨೦ ಶ್ಲೋಕಗಳು</div>
					<div class="verse">ತದದ್ಭುತತಮಂ ವಾಕ್ಯಂ ಶ್ರುತ್ವಾಗಸ್ತ್ಯಸ್ಯ ರಾಘವಃ ।<br />ಗೌರವಾದ್ವಿಸ್ಮಯಾಚ್ಚೈವ ಪುನಃ ಪ್ರಷ್ಟುಂ ಪ್ರಚಕ್ರಮೇ ॥</div>
					<div class="verse">ಭಗವಂಸ್ತದ್ವನಂ ಘೋರಂತಪಸ್ತಪ್ಯತಿ ಯತ್ರ ಸಃ ।<br />ಶ್ವೇತೋ ವೈದರ್ಭಕೋ ರಾಜಾ ಕಥಂಸ್ಯಾದಮೃಗದ್ವಿಜಮ್ ॥ ೨ ॥</div>
					<div class="verse">ತದ್ವನಂ ಸ ಕಥಂ ರಾಜಾ ಶೂನ್ಯಂಮನುಜವರ್ಜಿತಮ್ ।<br />ತಪಶ್ಚರ್ತುಂ ಪ್ರವಿಷ್ಟಃ ಸಶ್ರೋತುಮಿಚ್ಛಾಮಿ ತತ್ತ್ವತಃ ॥ ೩ ॥</div>
					<div class="verse">ರಾಮಸ್ಯ ವಚನಂ ಶ್ರುತ್ವಾಕೌತೂಹಲಸಮನ್ವಿತಮ್ ।<br />ವಾಕ್ಯಂ ಪರಮತೇಜಸ್ವೀವಕ್ತುಮೇವೋಪಚಕ್ರಮೇ ॥ ೪ ॥</div>
					<div class="verse">ಪುರಾ ಕೃತಯುಗೇ ರಾಮಮನುರ್ದಂಡಧರಃ ಪ್ರಭುಃ ।<br />ತಸ್ಯ ಪುತ್ರೋ ಮಹಾನಾಸೀದಿಕ್ಷ್ವಾಕುಕುಲನಂದನಃ ॥ ೫ ॥</div>
					<div class="verse">ತಂ ಪುತ್ರಂ ಪೂರ್ವಕೇ ರಾಜ್ಯೇ ನಿಕ್ಷಿಪ್ಯಭುವಿ ದುರ್ಜಯಮ್ ।<br />ಪೃಥಿವ್ಯಾಂ ರಾಜವಂಶನಾಂ ಭವಕರ್ತೇತ್ಯುವಾಚ ಹ ॥ ೬ ॥</div>
					<div class="verse">ತಥೇತಿ ಚ ಪ್ರತಿಜ್ಞಾತಂ ಪಿತುಃ ಪುತ್ರೇಣರಾಘವ ।<br />ತತಃ ಪರಮಸಂತುಷ್ಟೋ ಮನುಃ ಪುತ್ರಮುವಾಚ ಹ ॥ ೭ ॥</div>
					<div class="verse">ಪ್ರೀತೋಽಸ್ಮಿ ಪರಮೋದಾರ ತ್ವಂ ಕರ್ತಾಸಿ ನ ಸಂಶಯಃ ।<br />ದಂಡೇನ ಚ ಪ್ರಜಾ ರಕ್ಷ ಮಾ ಚದಂಡಮಕಾರಣೇ ॥ ೮ ॥</div>
					<div class="verse">ಅಪರಾಧಿಷು ಯೋ ದಂಡಃ ಪಾತ್ಯತೇಮಾನವೇಷು ವೈ ।<br />ಸ ದಂಡೋ ವಿಧಿವನ್ಮುಕ್ತಃ ಸ್ವರ್ಗಂನಯತಿ ಪಾರ್ಥಿವಮ್ ॥ ೯ ॥</div>
					<div class="verse">ತಸ್ಮಾದ್ದಂಡೇ ಮಹಾಬಾಹೋ ಯತ್ನವಾನ್​ಭವ ಪುತ್ರಕ ।<br />ಧರ್ಮೋ ಹಿ ಪರಮೋ ಲೋಕೇಕುರ್ವತಸ್ತೇ ಭವಿಷ್ಯತಿ ॥ ೧೦ ॥</div>
					<div class="verse">ಇತಿ ತಂ ಬಹು ಸಂದಿಶ್ಯ ಮನುಃ ಪುತ್ರಂಸಮಾಧಿನಾ ।<br />ಜಗಾಮ ತ್ರಿದಿವಂ ಹೃಷ್ಟೋ ಬ್ರಹ್ಮಲೋಕಂಸನಾತನಮ್ ॥ ೧೧ ॥</div>
					<div class="verse">ಪ್ರಯಾತೇ ತ್ರಿದಿವಂ ತಸ್ಮನ್ನಿಕ್ಷ್ವಾಕುರಮಿತಪ್ರಭಃ ।<br />ಜನಯಿಷ್ಯೇ ಕಥಂ ಪುತ್ರಾನಿತಿಚಿಂತಾಪರೋಽಭವತ್​ ॥ ೧೨ ॥</div>
					<div class="verse">ಕರ್ಮಭಿರ್ಬಹುರೂಪೈಶ್ಚತೇಸ್ತೈರ್ಮನುಸುತಃ ಸುತಾನ್​ ।<br /> ಜನಯಾಮಾಸ ಧರ್ಮಾತ್ಮಾ ಶತಂದೇವಸುತೋಪಮಾನ್​ ॥ ೧೩ ॥</div>
					<div class="verse">ತೇಷಾಮವರಜಸ್ತಾತ ಸರ್ವೇಷಾಂರಘುನಂದನ ।<br />ಮೂಢಶ್ಚಾಕೃತವಿದ್ಯಶ್ಚ ನಶುಶ್ರೂಷತಿ ಪೂರ್ವಜಾನ್​ ॥ ೧೪ ॥</div>
					<div class="verse">ನಾಮ ತಸ್ಯ ಚ ದಂಡೇತಿ ಪಿತಾಚಕ್ರೇಽಲ್ಪಮೇಧಸಃ ।<br />ಅವಶ್ಯಂ ದಂಡಪತನಂ ಶರೀರೇಽಸ್ಯ ಭವಿಷ್ಯತಿ ॥ ೧೫ ॥</div>
					<div class="verse">ಅಪಶ್ಯಮಾನಸ್ತಂ ದೇಶಂ ಘೋರಂಪುತ್ರಸ್ಯ ರಾಘವ ।<br />ವಿಂಧ್ಯಶೈವಲಯೋರ್ಮಧ್ಯೇ ರಾಜ್ಯಂಪ್ರಾದಾದರಿಂದಮ ॥ ೧೬ ॥</div>
					<div class="verse">ಸ ದಂಡಸ್ತತ್ರ ರಾಜಾಭೂದ್ರಮ್ಯೇಪರ್ವತರೋಧಸಿ ।<br />ಪುರಂ ಚಾಪ್ರತಿಮಂ ರಾಮನ್ಯವೇಶಯದನುತ್ತಮಮ್ ॥ ೧೭ ॥</div>
					<div class="verse">ಪುರಸ್ಯ ಚಾಕರೋನ್ನಾಮಮಧುಮಂತಮಿತಿ ಪ್ರಭೋ ।<br />ಪುರೋಹಿತಂ ತೂಶಸನಂವರಯಾಮಾಸ ಸುವ್ರತಮ್ ॥ ೧೮ ॥</div>
					<div class="verse">ಏವಂ ಸ ರಾಜಾ ತದ್ರಾಜ್ಯಮಕರೋತ್​ಸಪುರೋಹಿತಃ ।<br />ಪ್ರಹೃಷ್ಟಮನುಜಾಕೀರ್ಣಂ ದೇವರಾಜ್ಯಂಯಥಾ ವೃಷಾ ॥ ೧೯ ॥</div>
					<div class="verse">ತತಃ ಸ ರಾಜಾಮನುಜೇಂದ್ರಪುತ್ರಃ ಸಾರ್ಧಂ ಚ ತೇನೋಶನಸಾತದಾನೀಮ್ ।<br />ಚಕಾರ ರಾಜ್ಯಂ ಸುಮಹನ್ಮಹಾತ್ಮಾ ಶಕ್ರೋ ದಿವೀವೋಶನಸಾಸಮೇತಃ ॥ ೨೦ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಾಶೀತಿತಮಃ ಸರ್ಗಃ</div>
					
					
					<div class="sname"><b>ಅಶೀತಿತಮಃ  ಸರ್ಗಃ - ಅರಜಾಸಂಗಮಃ</b> ೧೮ ಶ್ಲೋಕಗಳು</div>
					<div class="verse">ಏತದಾಖ್ಯಾಯ ರಾಮಾಯ ಮಹರ್ಷಿ ಕುಂಭಸಂಭವಃ ।<br />ಅಸ್ಯಾಮೇವಾಪರಂ ವಾಕ್ಯಂಕಥಾಯಾಮುಪಚಕ್ರಮೇ ॥ ೧ ॥</div>
					<div class="verse">ತತಃ ಸ ದಂಡಃ ಕಾಕುತ್ಸ್ಥ ಬಹುವರ್ಷಗಣಾಯುತಮ್ ।<br />ಅಕರೋತ್ತತ್ರ ದಾಂತಾತ್ಮಾ ರಾಜ್ಯಂನಿಹತಕಂಟಕಮ್ ॥ ೨ ॥</div>
					<div class="verse">ಅಥ ಕಾಲೇ ತು ಕಸ್ಮಿಂಶ್ಚಿದ್ರಾಜಾ ಭಾರ್ಗವಮಾಶ್ರಮಮ್ ।<br />ರಮಣೀಯಮುಪಾಕ್ರಾಮಚ್ಚೈತ್ರೇಮಾಸಿ ಮನೋಹರೇ ॥ ೩ ॥</div>
					<div class="verse">ತತ್ರ ಭಾರ್ಗವಕನ್ಯಾಂ ಸರೂಪೇಣಾಪ್ರತಿಮಾಂ ಭುವಿ ।<br />ವಿಚರಂತೀಂ ವನೋದ್ಧೇಶೇದಂಡೋಽಪಶ್ಯದನುತ್ತಮಾಮ್ ॥ ೪ ॥</div>
					<div class="verse">ಸ ದೃಷ್ಟ್ವಾ ತಾಂ ಸುದುರ್ಮೇಧಾಅನಂಗಶರಪೀಡಿತಃ ।<br />ಅಭಿಗಮ್ಯ ಸುಸಂವಿಗ್ನಾಂ ಕನ್ಯಾಂವಚನಮಬ್ರವೀತ್​ ॥ ೫ ॥</div>
					<div class="verse">ಕುತಸ್ತ್ವಮಪಿ ಸುಶ್ರೋಣಿ ಕಸ್ಯ ವಾಸಿ ಸುತಾ ಶುಭೇ ।<br />ಪೀಡಿತೋಽಹಮನಂಗೇನ ಪೃಚ್ಛಾಮಿ ತ್ವಾಂಶುಭಾನನೇ ॥ ೬ ॥</div>
					<div class="verse">ತಸ್ಯ ಚೈವಂ ಬ್ರುವಾಣಸ್ಯಮೋಹೋನ್ಮತ್ತಸ್ಯ ಕಾಮಿನಃ ।<br />ಭಾರ್ಗವೀ ಪ್ರತ್ಯುವಾಚೇದಂ ವಚಃ ಸಾನುನಯಂ ನೃಪಮ್ ॥ ೭ ॥</div>
					<div class="verse">ಭಾರ್ಗವಸ್ಯ ಸುತಾಂ ವಿದ್ಧಿದೇವಸ್ಯಾಕ್ಲಿಷ್ಟಕರ್ಮಣಃ ।<br />ಅರಜಾಂ ನಾಮ ರಾಜೇಂದ್ರಜ್ಯೇಷ್ಠಾಮಾಶ್ರಮವಾಸಿನೀಮ್ ॥</div>
					<div class="verse">ಮಾ ಮಾಂ ಸ್ಪೃಶ ಬಲಾದ್ರಾಜನ್​ ಕನ್ಯಾ ಪಿತೃವಶಾ ಹ್ಯಹಮ್ ।<br />ಗುರುಃ ಪಿತಾ ಮೇ ರಾಜೇಂದ್ರ ತ್ವಂ ಚಶಿಷ್ಯೋ ಮಹಾತ್ಮನಃ ॥ ೯ ॥</div>
					<div class="verse">ವ್ಯಸನಂ ಸುಮಹತ್​ ಕ್ರುದ್ಧಃ ಸ ತೇದದ್ಯಾನ್ಮಹಾತಪಾಃ ।<br />ಯದಿ ವಾನ್ಯನ್ಮಯಾ ಕಾರ್ಯಂ ಧರ್ಮದೃಷ್ಟೇನ ಸತ್ಪಥಾ ॥ ೧೦ ॥</div>
					<div class="verse">ವರಯಸ್ವ ನೃಪಶ್ರೇಷ್ಠ ಪಿತರಂ ಮೇಮಹಾದ್ಯುತಿಮ್ ।<br />ಅನ್ಯಥಾ ತು ಫಲಂ ತುಭ್ಯಂ ಭವೇದ್ಘೋರಾಭಿಸಂಹಿತಮ್ ॥</div>
					<div class="verse">ಕ್ರೋಧೇನ ಹಿ ಪಿತಾ ಮೇಽಸೌತ್ರೈಲೋಕ್ಯಮಪಿ ನಿರ್ದಹೇತ್​ ।<br />ದಾಸ್ಯತೇ ಚಾನವದ್ಯಾಂಗ ತವ ಮಾಂಯಾಚಿತಃ ಪಿತಾ ॥ ೧೨ ॥</div>
					<div class="verse">ಏವಂ ಬ್ರುವಾಣಾಮರಜಾಂ ದಂಡಃ ಕಾಮವಶಂ ಗತಃ ।<br />ಪ್ರತ್ಯುವಾಚ ಮದೋನ್ಮತ್ತಃ ಶಿರಸ್ಯಾಧಾಯ ಚಾಂಜಲಿಮ್ ॥ ೧೩ ॥</div>
					<div class="verse">ಪ್ರಸಾದಂ ಕುರು ಸುಶ್ರೋಣಿ ನ ಕಾಲಂಕ್ಷೇಪ್ತುಮರ್ಹಸಿ ।<br />ತ್ವತ್ಕೃತೇ ಹಿ ಮಮ ಪ್ರಾಣಾ ವಿದೀರ್ಯಂತೇ ವರಾನನೇ ॥ ೧೪ ॥</div>
					<div class="verse">ತ್ವಾಂ ಪ್ರಾಪ್ಯ ಮೇ ವಧೋ ವಾ ಸ್ಯಾಚ್ಛಾಪೋವಾ ಯದಿ ದಾರುಣಃ ।<br />ಭಕ್ತಂ ಭಜಸ್ವ ಮಾಂ ಭೀರುಭಜಮಾನಂ ಸುವಿಹ್ವಲಮ್ ॥ ೧೫ ॥</div>
					<div class="verse">ಏವಮುಕ್ತ್ವಾ ತು ತಾಂ ಕನ್ಯಾಂ ದೋರ್ಭಾ್ಯಂ ಗೃಹ್ಯ ಬಲಾದ್ಬಲೀ ।<br />ವಿಸ್ಫುರಂತೀಂ ಯಥಾಕಾಮಂಮೈಥುನಾಯೋಪಚಕ್ರಮೇ ॥ ೧೬ ॥</div>
					<div class="verse">ಏತಮರ್ಥಂ ಮಹಾಘೋರಂ ದಂಡಃ ಕೃತ್ವಾ ಸುದಾರುಣಮ್ ।<br />ನಗರಂ ಪ್ರಯಯಾವಾಶುಮಧುಮಂತಮನುತ್ತಮಮ್ ॥ ೧೭ ॥</div>
					<div class="verse">ಅರಜಾಪಿ ರುದಂತೀ ಸಾಆಶ್ರಮಸ್ಯಾವಿದೂರತಃ ।<br />ಪ್ರತೀಕ್ಷಂತೀ ಸುಸಂತ್ರಸ್ತಾ ಪಿತರಂದೇವಸಂನಿಭಮ್ ॥ ೧೮ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಶೀತಿತಮಃ ಸರ್ಗಃ</div>
					
					
					<div class="sname"><b>ಏಕಾಶೀತಿತಮಃ  ಸರ್ಗಃ - ದಂಡಶಾಪಃ</b> ೨೨ ಶ್ಲೋಕಗಳು</div>
					<div class="verse">ಸ ಮುಹೂರ್ತಾದುಪಶ್ರುತ್ಯ ದೇವರ್ಷಿರಮಿತಪ್ರಭಃ ।<br />ಸ್ವಮಾಶ್ರಮಂ ಶಿಷ್ಯವೃತಃ ಕ್ಷುಧಾರ್ತಃ ಸಂನ್ಯವರ್ತತ ॥ ೧ ॥</div>
					<div class="verse">ಸೋಽಪಶ್ಯದರಜಾಂ ದೀನಾಂ ರಜಸಾಸಮಭಿಪ್ಲುತಾಮ್ ।<br />ಜ್ಯೋತ್ಸ್ನಾಮಿವಾರುಣಗ್ರಸ್ತಾಂಪ್ರತ್ಯೂಷೇ ನ ವಿರಾಜತೀಮ್ ॥ ೨ ॥</div>
					<div class="verse">ತಸ್ಯ ರೋಷಃ ಸಮಭವತ್​ಕ್ಷುಧಾರ್ತಸ್ಯ ವಿಶೇಷತಃ ।<br />ನಿರ್ದಹನ್ನಿವ ಲೋಕಾಂಸ್ತ್ರೀನ್​ಶಿಷ್ಯಾಂಶ್ಚೈತದುವಾಚ ಹ ॥ ೩ ॥</div>
					<div class="verse">ಪಶ್ಯಧ್ವಂ ವಿಪರೀತಸ್ಯ ದಂಡಸ್ಯಾವಿಜಿತಾತ್ಮನಃ ।<br />ವಿಪತ್ತಿಂ ಘೋರಸಂಕಾಶಾಂಕ್ರುದ್ಧಾಮಗ್ನಿಶಿಖಾಮಿವ ॥ ೪ ॥</div>
					<div class="verse">ಕ್ಷಯೋಽಸ್ಯ ದುರ್ಮತೇಃ ಪ್ರಾಪ್ತಃ ಸಾನುಗಸ್ಯ ದುರಾತ್ಮನಃ ।<br />ಯಃ ಪ್ರದೀಪ್ತಾಂ ಹುತಾಶಸ್ಯ ಶಿಖಾಂ ವೈಸ್ಪ್ರಷ್ಟುಮಿಚ್ಛತಿ ॥ ೫ ॥</div>
					<div class="verse">ಯಸ್ಮಾತ್​ ಸ ಕೃತವಾನ್​ ಪಾಪಮೀದೃಶಂಘೋರಸಂಹಿತಮ್ ।ತಸ್ಮಾತ್​ ಪ್ರಾಪ್ಸ್ಯಸಿ ದುರ್ಮೇಧಾಃ ಫಲಂಪಾಪಸ್ಯ ಕಾರಣಮ್ ॥ ೬ ॥</div>
					<div class="verse">ಸಪ್ತರಾತ್ರೇಣ ರಾಜಾಸೌ ಸಭೃತ್ಯಬಲವಾಹನಃ।<br />ಪಾಪಕರ್ಮಸಮಾಚಾರೋ ವಧಂಪ್ರಾಪ್ಸ್ಯತಿ ದುರ್ಮತಿಃ ॥ ೭ ॥</div>
					<div class="verse">ಸಮಂತಾದ್ಯೋಜನಶತಂ ವಿಷಯಂ ಚಾಸ್ಯ ದುರ್ಮತೇಃ ।<br />ಧಕ್ಷ್ಯತೇ ಪಾಂಸುವರ್ಷೇಣ ಮಹತಾಪಾಕಶಾಸನಃ ॥ ೮ ॥</div>
					<div class="verse">ಸರ್ವಸತ್ತ್ವಾನಿ ಯಾನೀಹ ಸ್ಥಾವರಾಣಿಚರಾಣಿ ಚ ।<br />ಮಹತಾ ಪಾಂಸುವರ್ಷೇಣ ವಿಲಯಂಸರ್ವತೋಽಗಮನ್​ ॥ ೯ ॥</div>
					<div class="verse">ದಂಡಸ್ಯ ವಿಷಯೋ ಯಾವತ್ತಾವತ್​ಸರ್ವಸಮುಚ್ಛ್ರಯಮ್ ।<br />ಪಾಂಸುವರ್ಷಮಿವಾಲಕ್ಷ್ಯಂ ಸಪ್ತರಾತ್ರಂಭವಿಷ್ಯತಿ ॥ ೧೦ ॥</div>
					<div class="verse">ಇತ್ಯುಕ್ತ್ವಾ ಕ್ರೋಧತಾಮ್ರಾಕ್ಷಸ್ತದಾಶ್ರಮನಿವಾಸಿನಮ್ ।<br />ಜನಂ ಜನಪದಾಂತೇಷು ಸ್ಥೀಯತಾಮಿತಿಚಾಬ್ರವೀತ್​ ॥ ೧೧ ॥</div>
					<div class="verse">ಶ್ರುತ್ವಾ ತೂಶಸನೋ ವಾಕ್ಯಂಸೋಽಶ್ರಮಾವಸಥೋ ಜನಃ ।<br />ನಿಷ್ಕ್ರಾಂತೋ ವಿಷಯಾತ್ತಸ್ಮಾತ್​ ಸ್ಥಾನಂಚಕ್ರೇಽಥ ಬಾಹ್ಯತಃ ॥ ೧೨ ॥</div>
					<div class="verse">ಸ ತತೋಕ್ತ್ವಾಮುನಿಜನಮರಜಾಮಿದಮಬ್ರವೀತ್​ ।<br />ಇಹೈವ ವಸ ದುರ್ಮೇಧೇ ಆಶ್ರಮೇಸುಸಮಾಹಿತಾ ॥ ೧೩ ॥</div>
					<div class="verse">ಇದಂ ಯೋಜನಪರ್ಯಂತಂ ಸರಃ ಸುರುಚಿರಪ್ರಭಮ್ ।<br />ಅರಜೇ ವಿಜ್ವರಾ ಭುಂಕ್ತ್ವ ಕಾಲಶ್ಚಾತ್ರಪ್ರತೀಕ್ಷತಾಮ್ ॥ ೧೪ ॥</div>
					<div class="verse">ತ್ವತ್ಸಮೀಪೇ ಚ ಯೇ ಸತ್ತ್ವಾವಾಸಮೇಷ್ಯಂತಿ ತಾಂ ನಿಶಾಮ್ ।<br />ಅವಧ್ಯಾಃ ಪಾಂಸುವರ್ಷೇಣ ತೇ ಭವಿಷ್ಯಂತಿನಿತ್ಯದಾ ॥ ೧೫ ॥</div>
					<div class="verse">ಶ್ರುತ್ವಾ ನಿಯೋಗಂ ಬ್ರಹ್ಮರ್ಷೇ ಸಾರಜಾಭಾರ್ಗವೀ ತದಾ ।<br />ತಥೇತಿ ಪಿತರಂ ಪ್ರಾಹಭಾರ್ಗವಂಭೃಶದುಃಖಿತಾ ॥ ೧೬ ॥</div>
					<div class="verse">ಇತ್ಯುಕ್ತ್ವಾ ಭಾರ್ಗವೋ ವಾಸಮನ್ಯತ್ರಸಮಕಾರಯತ್​ ।<br />ತಚ್ಚ ರಾಜ್ಯಂ ನರೇಂದ್ರಸ್ಯ ಸಭೃತ್ಯಬಲವಾಹನಮ್ ॥ ೧೭ ॥</div>
					<div class="verse">ಸಪ್ತಾಹಾದ್ಭಸ್ಮಸಾದ್ಭೂತಂ ಯಥೋಕ್ತಂಬ್ರಹ್ಮವಾದಿನಾ ।<br />ತಸ್ಯಾಸೌ ದಂಡವಿಷಯೋವಿಂಧ್ಯಶೈವಲಯೋರ್ನೃಪ ॥ ೧೮ ॥</div>
					<div class="verse">ಶಪ್ತೋ ಬ್ರಹ್ಮರ್ಷಿಣಾ ತೇನ ವೈಧರ್ಮೇಸಹಿತೇ ಕೃತೇ ।<br />ತತಃ ಪ್ರಭೃತಿ ಕಾಕುತ್ಸ್ಥ ದಂಡಕಾರಣ್ಯಮುಚ್ಯತೇ ॥ ೧೯ ॥</div>
					<div class="verse">ತಪಸ್ವಿನಃ ಸ್ಥಿತಾ ಹ್ಯತ್ರ ಜನಸ್ಥಾನಮತೋಽಭವತ್​ ।<br />ಏತತ್ತೇ ಸರ್ವಮಾಖ್ಯಾತಂ ಯನ್ಮಾಂಪೃಚ್ಛಸಿ ರಾಘವ ॥ ೨೦ ॥</div>
					<div class="verse">ಸಂಧ್ಯಾಮುಪಾಸಿತುಂ ವೀರ ಸಮಯೋಹ್ಯತಿವರ್ತತೇ ।<br />ಏತೇ ಮಹರ್ಷಯಃ ಸರ್ವೇಪೂರ್ಣಕುಂಭಾಃ ಸಮಂತತಃ ॥ ೨೧ ॥</div>
					<div class="verse">ಕೃತೋದಕಾ ನರವ್ಯಾಘ್ರ ಆದಿತ್ಯಂಪರ್ಯುಪಾಸತೇ ।<br />ಸ ತೈರ್ಬಾ್ರಹ್ಮಣಮಭ್ಯಸ್ತಂಸಹಿತೈರ್ಬ್ರಹ್ಮವಿತ್ತಮೈಃ ॥ ೨೨ ರವಿರಸ್ತಂ ಗತೋ ರಾಮಗಚ್ಛೋದಕಮುಪಸ್ಪೃಶ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಾಶೀತಿತಮಃ ಸರ್ಗಃ</div>
					
					
					<div class="sname"><b>ದ್ವ್ಯಶೀತಿತಮಃ  ಸರ್ಗಃ - ರಾಮನಿವರ್ತನಮ್</b> ೨೦ ಶ್ಲೋಕಗಳು</div>
					<div class="verse">ಋಷೇರ್ವಚನಮಾಜ್ಞಾಯ ರಾಮಃ ಸಂಧ್ಯಾಮುಪಾಸಿತುಮ್ ।<br />ಉಪಾಕ್ರಮತ್​ ಸರಃ ಪುಣ್ಯಮಪ್ಸರೋಗಣಸೇವಿತಮ್ ॥ ೧ ॥</div>
					<div class="verse">ತತ್ರೋದಕಮುಪಸ್ಪೃಶ್ಯಸಂಧ್ಯಾಮನ್ವಾಸ್ಯ ಪಶ್ಚಿಮಾಮ್ ।<br />ಆಶ್ರಮಂ ಪ್ರಾವಿಶದ್ರಾಮಃ ಕುಂಭಯೋನೇರ್ಮಹಾತ್ಮನಃ ॥ ೨ ॥</div>
					<div class="verse">ತಸ್ಯಾಗಸ್ತ್ಯೋ ಬಹುಗುಣಂ ಕಂದಮೂಲಂತಥೌಷಧಿಮ್ ।<br />ಶಾಲ್ಯಾದೀನಿ ಪವಿತ್ರಾಣಿ ಭೋಜನಾರ್ಥಮಕಲ್ಪಯತ್​ ॥</div>
					<div class="verse">ಸಭುಕ್ತವಾನ್ನರಶ್ರೇಷ್ಠಸ್ತದನ್ನಮಮೃತೋಪಮಮ್ ।<br />ಪ್ರೀತಶ್ಚ ಪರಿತುಷ್ಟಶ್ಚ ತಾಂ ರಾತ್ರಿಂಸಮುಪಾವಿಶತ್​ ॥ ೪ ॥</div>
					<div class="verse">ಪ್ರಭಾತೇ ಕಲ್ಯಮುತ್ಥಾಯ ಕೃತ್ವಾಹ್ನಿಕಮರಿಂದಮಃ ।<br />ಋಷಿಂ ಸಮುಪಚಕ್ರಾಮ ಗಮನಾಯರಘೂತ್ತಮಃ ॥ ೫ ॥</div>
					<div class="verse">ಅಭಿವಾದ್ಯಾಬ್ರವೀದ್ರಾಮೋ ಮಹಿರ್ಷಿಂಕುಂಭಸಂಭವಮ್ ।<br />ಆಪೃಚ್ಛೇ ಸ್ವಾಂ ಪುರೀಂ ಗಂತುಂಮಾಮನುಜ್ಞಾತುಮರ್ಹಸಿ ॥ ೬ ॥</div>
					<div class="verse">ಧನ್ಯೋಽಸ್ಮ್ಯನುಗೃಹೀತೋಽಸ್ಮಿದರ್ಶನೇನ ಮಹಾತ್ಮನಃ ।<br />ದ್ರಷ್ಟುಂ ಚೈವಾಗಮಿಷ್ಯಾಮಿಪಾವನಾರ್ಥಮಿಹಾತ್ಮನಃ ॥ ೭ ॥</div>
					<div class="verse">ತಥಾ ವದತಿ ಕಾಕುತ್ಸ್ಥೇ ವಾಕ್ಯಮದ್ಭುತದರ್ಶನಮ್ ।<br />ಉವಾಚ ಪರಮಪ್ರೀತೋಧರ್ಮನೇತ್ರಸ್ತಪೋಧನಃ ॥ ೮ ॥</div>
					<div class="verse">ಅತ್ಯದ್ಭುತಮಿದಂ ವಾಕ್ಯಂ ತವ ರಾಮಶುಭಾಕ್ಷರಮ್ ।<br />ಪಾವನಃ ಸರ್ವಭೂತಾನಾಂ ತ್ವಮೇವರಘುನಂದನ ॥ ೯ ॥</div>
					<div class="verse">ಮುಹೂರ್ತಮಪಿ ರಾಮ ತ್ವಾಂ ಯೇ ಚಪಶ್ಯಂತಿ ಕೇಚನ ।<br />ಪಾವಿತಾಃ ಸ್ವರ್ಗಭೂತಾಶ್ಚ ಪೂಜ್ಯಾಸ್ತೇಸರ್ವದೈವತೈಃ ॥ ೧೦ ॥</div>
					<div class="verse">ಯೇ ಚ ತ್ವಾಂ ಘೋರಚಕ್ಷುರ್ಭಿಃ ಪಶ್ಯಂತಿ ಪ್ರಾಣಿನೋ ಭುವಿ ।<br />ಹತಾಸ್ತೇ ಯಮದಂಡೇನ ಸದ್ಯೋನಿರಯಗಾಮಿನಃ ॥ ೧೧ ॥</div>
					<div class="verse">ಈದೃಶಸ್ತ್ವಂ ರಘುಶ್ರೇಷ್ಠ ಪಾವನಃ ಸರ್ವದೇಹಿನಾಮ್ ।<br />ಭುವಿ ತ್ವಾಂ ಕಥಯಂತೋಽಪಿ ಸಿದ್ಧಿಮೇಷ್ಯಂತಿ ರಾಘವ ॥ ೧೨ ॥</div>
					<div class="verse">ಗಚ್ಛ ಚಾರಿಷ್ಟಮವ್ಯಗ್ರಃ ಪಂಥಾನಮಕುತೋಭಯಮ್ ।<br />ಪ್ರಶಾಧಿ ರಾಜ್ಯಂ ಧರ್ಮೇಣ ಗತಿರ್ಹಿ ಜಗತೋಭವಾನ್​ ॥ ೧೩ ॥</div>
					<div class="verse">ಏವಮುಕ್ತಸ್ತು ಮುನಿನಾ ಪ್ರಾಂಜಲಿಃ ಪ್ರಗ್ರಹೋ ನೃಪಃ ।<br />ಅಭ್ಯವಾದಯತ ಪ್ರಾಜ್ಞಸ್ತಮೃಷಿಂಸತ್ಯಶೀಲಿನಮ್ ॥ ೧೪ ॥</div>
					<div class="verse">ಅಭಿವಾದ್ಯ ಮುನಿಶ್ರೇಷ್ಠಂ ತಾಂಶ್ಚಸರ್ವಾಂಸ್ತಪೋಧನಾನ್​ ।<br />ಅಧ್ಯಾರೋಹತ್ತದವ್ಯಗ್ರಃ ಪುಷ್ಪಕಂಹೇಮಭೂಷಿತಮ್ ॥ ೧೫ ॥</div>
					<div class="verse">ತಂ ಪ್ರಯಾಂತಂ ಮುನಿಗಣಾ ಹ್ಯಾಶೀರ್ವಾದೈಃ ಸಮಂತತಃ ।<br />ಅಪೂಜಯನ್​ ಮಹೇಂದ್ರಾಭಂಸಹಸ್ರಾಕ್ಷಮಿವಾಮರಾಃ ॥ ೧೬ ॥</div>
					<div class="verse">ಸ್ವಸ್ಥಃ ಸ ದದೃಶೇ ರಾಮಃ ಪುಷ್ಪಕೇಹೇವಭೂಷಿತೇ ।<br /> ಶಶೀ ಮೇಘಸಮೀಪಸ್ಥೋ ಯಥಾಜಲಧರಾಗಮೇ ॥ ೧೭ ॥</div>
					<div class="verse">ತತೋರ್ಽಧದಿವಸೇ ಪ್ರಾಪ್ತೇಪೂಜ್ಯಮಾಸ್ತತಸ್ತತಃ ।<br />ಅಯೋಧ್ಯಾಂ ಪ್ರಾಪ್ಯ ಕಾಕುತ್ಸ್ಥೋ ಮಧ್ಯ ಕಕ್ಷ್ಯಾಮವಾರುಹತ್​ ॥ ೧೮ ॥</div>
					<div class="verse">ತತೋ ವಿಸೃಜ್ಯ ರುಚಿರಂ ಪುಷ್ಪಕಂಕಾಮಗಾಮಿ ತತ್​ ।<br />ವಿಸರ್ಜಯಿತ್ವಾ ಗಚ್ಛೇತಿ ಸ್ವಸ್ತಿ ತೇಽಸ್ತ್ವೀತಿ ಚಪ್ರಭುಃ ॥ ೧೯ ॥</div>
					<div class="verse">ಕಕ್ಷ್ಯಾಂತರವಿನಿಕ್ಷಿಪ್ತಂ ದ್ವಾಃಸ್ಥಂರಾಮೋಽಬ್ರವೀದ್ವಚಃ ।<br />ಲಕ್ಷ್ಮಣಂ ಭರತಂ ಚೈವ ಗತ್ವಾ ತೌಲಘುವಿಕ್ರಮೌ ॥ ೨೦ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವ್ಯಶೀತಿತಮಃ ಸರ್ಗಃ</div>
					
					
					<div class="sname"><b>ತ್ರ್ಯಶೀತಿತಮಃ  ಸರ್ಗಃ - ರಾಜಸೂಯಾಜಿಹೀರ್ಷಾ</b> ೨೦ ಶ್ಲೋಕಗಳು</div>
					<div class="verse">ತಚ್ಛ್ರುತ್ವಾಭಾಷಿತಂ ತಸ್ಯ ರಾಮಸ್ಯಾಕ್ಲಿಷ್ಟಕರ್ಮಣಃ ।<br />ದ್ವಾಃಸ್ಥಃ ಕುಮಾರಾವಾಹೂಯರಾಘವಾಯ ನ್ಯವೇದಯತ್​ ॥ ೧ ॥</div>
					<div class="verse">ದೃಷ್ಟ್ವಾ ತು ರಾಘವಃ ಪ್ರಾಪ್ತೌ ಪ್ರಿಯೌಭರತಲಕ್ಷ್ಮಣೌ ।<br />ಪರಿಷ್ವಜ್ಯ ತದಾ ರಾಮೋವಾಕ್ಯಮೇತದುವಾಚ ಹ ॥ ೨ ॥</div>
					<div class="verse">ಕೃತಂ ಮಯಾ ಯಥಾತಥ್ಯಂ ದ್ವಿಜಕಾರ್ಯಮನುತ್ತಮಮ್ ।<br />ಧರ್ಮಸೇತುಮಥೋ ಭೂಯಃ ಕರ್ತುಮಿಚ್ಛಾಮಿ ರಾಘವೌ ॥ ೩ ॥</div>
					<div class="verse">ಅಕ್ಷಯ್ಯಶ್ಚಾವ್ಯಯಶ್ಚೈವ ಧರ್ಮಸೇತುರ್ಮತೋ ಮಮ ।<br />ಧರ್ಮಪ್ರಸಾಧಕಂ ಹ್ಯೇತತ್​ಸರ್ವಪಾಪಪ್ರಣಾಶನಮ್ ॥ ೪ ॥</div>
					<div class="verse">ಯುವಾಭ್ಯಮಾತ್ಮಭೂತಾಭ್ಯಾಂ ರಾಜಸೂಯಮನುತ್ತಮಮ್ ।<br />ಸಹಿತೋ ಯಷ್ಟುಮಿಚ್ಛಾಮಿ ತತ್ರಧರ್ಮೋ ಹಿ ಶಾಶ್ವತಃ ॥ ೫ ॥</div>
					<div class="verse">ಇಷ್ಟ್ವಾ ತು ರಾಜಸೂಯೇನ ಮಿತ್ರಃ ಶತ್ರುನಿಬರ್ಹಣಃ ।<br />ಸುಹುತೇನ ಸುಯಜ್ಞೇನವರುಣತ್ವಮುಪಾಗಮತ್​ ॥</div>
					<div class="verse">ಸೋಮಶ್ಚ ರಾಜಸೂಯೇನ ಇಷ್ಟ್ವಾಧರ್ಮೇಣ ಧರ್ಮವಿತ್​ ।<br />ಪ್ರಾಪ್ತಶ್ಚ ಸರ್ವಲೋಕೇಷು ಕೀರ್ತಿಂಸ್ಥಾನಂ ಚ ಶಾಶ್ವತಮ್ ॥ ೭ ॥</div>
					<div class="verse">ಅಸ್ಮಿನ್ನಿಹನಿ ಯಚ್ಛ್ರೇಯಶ್ಚಿಂತ್ಯತಾಂತನ್ಮಯಾ ಸಹ ।<br />ಹಿತಂ ಚಾಯತಿಯುಕ್ತಂ ಚ ಪ್ರಯತೌ ವಕ್ತುಮರ್ಹಥಃ ॥ ೮ ॥</div>
					<div class="verse">ಶ್ರುತ್ವಾ ತು ರಾಘವಸ್ಯೈತದ್ವಾಕ್ಯಂವಾಕ್ಯವಿಶಾರದಃ ।<br />ಭರತಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥</div>
					<div class="verse">ತ್ವಯಿ ಧರ್ಮಃ ಪರಃ ಸಾಧೋ ತ್ವಯಿಸರ್ವಾ ವಸುಂಧರಾ ।<br /> ಪ್ರತಿಷ್ಠಿತಾ ಮಹಾಬಾಹೋಯಶಶ್ಚಾಮಿತವಿಕ್ರಮ ॥೧೦</div>
					<div class="verse">ಮಹೀಪಾಲಾಶ್ಚ ಸರ್ವೇ ತ್ವಾಂಪ್ರಜಾಪತಿಮಿವಾಮರಾಃ ।<br />ನಿರೀಕ್ಷಂತೇ ಮಹಾತ್ಮಾನಂ ಲೋಕನಾಥಂಯಥಾ ವಯಮ್ ॥ ೧೧ ॥</div>
					<div class="verse">ಪ್ರಜಾಶ್ಚ ಪಿತೃವದ್ರಾಜನ್​ ಪಶ್ಯಂತಿ ತ್ವಾಂಮಹಾಬಲ ।<br />ಪೃಥಿವ್ಯಾ ಗತಿಭೂತೋ ಽಸಿ ಪ್ರಾಣಿನಾಮಪಿ ರಾಘವ ॥ ೧೨ ॥</div>
					<div class="verse">ಸ ತ್ವಮೇವಂವಿಧಂ ಯಜ್ಞಮಾಹರ್ತಾಸಿ ಕಥಂ ನೃಪ ।<br />ಪೃಥಿವ್ಯಾಂ ರಾಜವಂಶಾನಾಂ ವಿನಾಶೋ ಯತ್ರದೃಶ್ಯತೇ ॥ ೧೩ ॥</div>
					<div class="verse">ಪೃಥಿವ್ಯಾಂ ಯೇ ಚ ಪುರುಷಾ ರಾಜನ್​ಪೌರುಷಮಾಗತಃ ।<br />ಸರ್ವೇಷಾಂ ಭವಿತಾ ತತ್ರ ಸಂಕ್ಷಯಃ ಸರ್ವಕೋಪಜಃ ॥ ೧೪ ॥</div>
					<div class="verse">ಸ ತ್ವಂ ಪುರುಷಶಾರ್ದೂಲ ಗುಣೈರತುಲವಿಕ್ರಮ ।<br />ಪೃಥಿವೀಂ ನಾರ್ಹಸೇ ಹಂತುಂ ವಶೇ ಹಿ ತವವರ್ತತೇ ॥ ೧೫ ॥</div>
					<div class="verse">ಭರತಸ್ಯ ತು ತದ್ವಾಕ್ಯಂಶ್ರುತ್ವಾಮೃತಮಯಂ ತದಾ ।<br />ಪ್ರಹರ್ಷಮತುಲಂ ಲೇಭೇ ರಾಮಃ ಸತ್ಯಪರಾಕ್ರಮಃ ॥ ೧೬ ॥</div>
					<div class="verse">ಉವಾಚ ಚ ಶುಭಂ ವಾಕ್ಯಂ ಕೈಕೇಯ್ಯಾನಂದವರ್ಧನಮ್ ।<br /> ಪ್ರೀತೋಽಸ್ಮಿ ಪರಿತುಷ್ಟೋಽಸ್ಮಿ ತವಾದ್ಯ ವಚನೇಽನಘ ॥ ೧೭ ॥</div>
					<div class="verse">ಇದಂ ವಚನಮಕ್ಲೀಬಂ ತ್ವಯಾಧರ್ಮಸಮಾಹಿತಮ್ ।<br />ವ್ಯಾಹೃತಂ ಪುರುಷವ್ಯಾಘ್ರ ಪೃಥಿವ್ಯಾಃಪರಿಪಾಲನಮ್ ॥ ೧೮ ॥</div>
					<div class="verse">ಏಷ್ಯದಸ್ಮದಭಿಪ್ರಾಯಾದ್ರಾಜಸೂಯಾತ್​ಕ್ರತೂತ್ತಮಾತ್​ ।<br />ನಿವರ್ತಯಾಮಿ ಧರ್ಮಜ್ಞ ತವ ಸುವ್ಯಾಹೃತೇನ ಚ ॥ ೧೯ ॥</div>
					<div class="verse">ಲೋಕಪೀಡಾಕರಂ ಕರ್ಮ ನ ಕರ್ತವ್ಯಂವಿಚಕ್ಷಣೈಃ ।<br />ಬಾಲಾನಾಂ ತು ಶುಭಂ ವಾಕ್ಯಂ ಗ್ರಾಹ್ಯಂ ಲಕ್ಷ್ಮಣಪೂರ್ವಜ ॥ ೨೦ ॥</div>
					<p>ತಸ್ಮಾಚ್ಛೃಣೋಮಿ ತೇ ವಾಕ್ಯಂ ಸಾಧುಯುಕ್ತಂ ಮಹಾಮತೇ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರ್ಯಶೀತಿತಮಃ ಸರ್ಗಃ</div>
					
					
					<div class="sname"><b>ಚತುರಶೀತಿತಮಃ  ಸರ್ಗಃ - ವೃತ್ರತಪೋವರ್ಣನಮ್</b> ೧೮ ಶ್ಲೋಕಗಳು</div>
					<div class="verse">ತಥೋಕ್ತವತಿ ರಾಮೇ ತು ಭರತೇ ಚಮಹಾತ್ಮನಿ ।<br />ಲಕ್ಷ್ಮಣೋಽಥ ಶುಭಂ ವಾಕ್ಯಮುವಾಚರಘುನಂದನಮ್ ॥ ೧ ॥</div>
					<div class="verse">ಅಶ್ವಮೇಧೋ ಮಹಾಯಜ್ಞಃ ಪಾವನಃ ಸರ್ವಪಾಪ್ಮನಾಮ್ ।<br />ಪಾವನಸ್ತವ ದುರ್ಧರ್ಷೋ ರೋಚತಾಂರಘುನಂದನಃ ॥ ೨ ॥</div>
					<div class="verse">ಶ್ರೂಯತೇ ಹಿ ಪುರಾ ವೃತ್ತಂ ವಾಸವೇಸುಮಹಾತ್ಮನಿ ।<br />ಬ್ರಹ್ಮಹತ್ಯಾವೃತಃ ಶಕ್ರೋಹಯಮೇಧೇನ ಪಾವಿತಃ ॥</div>
					<div class="verse">ಪುರಾ ಕಿಲ ಮಹಾಬಾಹೋದೇವಾಸುರಸಮಾಗಮೇ ।<br />ವೃತ್ರೋ ನಾಮ ಮಹಾನಾಸೀದ್ದೈತೇಯೋ ಲೋಕಸಂಮತಃ ॥ ೪ ॥</div>
					<div class="verse">ವಿಸ್ತೀರ್ಣೋ ಯೋಜನಶತಮುಚ್ಛ್ರಿತಸ್ತ್ರಿಗುಣಂ ತತಃ ।<br />ಅನುರಾಗೇಣ ಲೋಕಾಂಸ್ತ್ರೀನ್​ ಸ್ನೇಹಾತ್​ಪಶ್ಯತಿ ಸರ್ವತಃ ॥ ೫ ॥</div>
					<div class="verse">ಧರ್ಮಜ್ಞಶ್ಚ ಕೃತಜ್ಞಶ್ಚ ಬುದ್ಧ್ಯಾ ಚಪರಿನಿಷ್ಠಿತಃ ।<br />ಶಶಾಸ ಪೃಥಿವೀಂ ಸ್ಫೀತಾಂ ಧರ್ಮೇಣಸುಸಮಾಹಿತಃ ॥ ೬ ॥</div>
					<div class="verse">ತಸ್ಮಿನ್​ ಪ್ರಶಾಸತಿ ತದಾ ಸರ್ವಕಾಮದುಘಾಮಹೀ ।<br />ರಸವಂತಿ ಪ್ರಸೂನಾನಿ ಮೂಲಾನಿ ಚ ಫಲಾನಿಚ॥ ೭ ॥</div>
					<div class="verse">ಅಕೃಷ್ಟಪಚ್ಯಾ ಪೃಥಿವೀ ಸುಸಂಪನ್ನಾ ಮಹಾತ್ಮನಃ ।<br />ಸ ರಾಜ್ಯಂ ತಾದೃಶಂ ಭುಂಕ್ತೇಸ್ಫೀತಮದ್ಭುತದರ್ಶನಮ್ ॥ ೮ ॥</div>
					<div class="verse">ತಸ್ಯ ಬುದ್ಧಿಃ ಸಮುತ್ಪನ್ನಾ ತಪಃ ಕುರ್ಯಾಮನುತ್ತಮಮ್ ।<br />ತಪೋ ಹಿ ಪರಮಂ ಶ್ರೇಯಃ ಸಂಮೋಹಮಿತರತ್​ ಸುಖಮ್ ॥</div>
					<div class="verse">ಸ ನಿಕ್ಷಿಪ್ಯ ಸುತಂ ಜ್ಯೇಷ್ಠಂ ಪೌರೇಷುಮಧುರೇಶ್ವರಮ್ ।<br />ತಪ ಉಗ್ರಂ ಸಮಾತಿಷ್ಠತ್ತಾಪಯನ್​ಸರ್ವದೇವತಾಃ ॥ ೧೦ ॥</div>
					<div class="verse">ತಪಸ್ತಪ್ಯತಿ ವೃತ್ರೇ ತು ವಾಸವಃ ಪರಮಾರ್ತವತ್​ ।<br />ವಿಷ್ಣುಂ ಸಮುಪಸಂಕ್ರಮ್ಯ ವಾಕ್ಯಮೇತದುವಾಚ ಹ ॥ ೧೧ ॥</div>
					<div class="verse">ತಪಸ್ಯತಾ ಮಹಾಬಾಹೋ ಲೋಕಾವೃತ್ರೇಣನಿರ್ಜಿತಾಃ ।<br />ಬಲವಾನ್​ ಸ ಹಿ ಧರ್ಮಾತ್ಮಾ ನೈನಂಶಕ್ಷ್ಯಾಯ ಶಾಸಿತುಮ್ ॥ ೧೨ ॥</div>
					<div class="verse">ಯದ್ಯಸೌ ತಪ ಆತಿಷ್ಠೇದ್ಭೂಯಏವಾಸುರೇಶ್ವರಃ ।<br />ಯಾವಲ್ಲೋಕಾ ಧರಿಷ್ಯಂತಿ ತಾವದಸ್ಯ ವಶಾನುಗಾಃ ॥ ೧೩ ॥</div>
					<div class="verse">ತಂ ಚೈನಂ ಪರಮೋದಾರಮುಪೇಕ್ಷಸಿಮಹಾಬಲ ।<br />ಕ್ಷಣಂ ಹಿ ನ ಭವೇದ್​ವೃತ್ರಃ ಕ್ರುದ್ಧೇ ತ್ವಯಿ ಸುರೇಶ್ವರ ॥ ೧೪ ॥</div>
					<div class="verse">ಯದಾ ಹಿ ಪ್ರೀತಿಸಂಯೋಗಂ ತ್ವಯಾವಿಷ್ಣೋ ಸಮಾಗತಃ ।<br />ತದಾಪ್ರಭೃತಿ ಲೋಕಾನಾಂ ನಾಥತ್ವಮುಪಲಬ್ಧವಾನ್​ ॥ ೧೫ ॥</div>
					<div class="verse">ಸ ತ್ವಂ ಪ್ರಸಾದಂ ದೇವಾನಾಂ ಕುರುಷ್ವಸುಸಮಾಹಿತಃ ।<br />ತ್ವತ್ಕೃತೇನ ಹಿ ಸರ್ವಂ ಸ್ಯಾತ್​ಪ್ರಶಾಂತಮರುಜಂ ಜಗತ್​ ॥ ೧೬ ॥</div>
					<div class="verse">ಇಮೇ ಹಿ ಸರ್ವೇ ವಿಷ್ಣೋ ತ್ವಾಂ ನಿರೀಕ್ಷ್ಯಂತೇದಿವೌಕಸಃ ।<br /> ವೃತ್ರಘಾತೇನ ಮಹತಾ ತ್ವೇಷಾಂ ಸಾಹ್ಯಂಕುರುಷ್ವಹ ॥ ೧೭ ॥</div>
					<div class="verse">ತ್ವಯಾ ಹಿ ನಿತ್ಯಶಃ ಸಾಹ್ಯಂ ಕೃತಮೇಷಾಂಮಹಾತ್ಮನಾಮ್ ।<br />ಅಸಹ್ಯಮಿದಮನ್ಯೇಷಾಮಗತೀನಾಂಗತಿರ್ಭವಾನ್​ ॥ ೧೮ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರಶೀತಿತಮಃ ಸರ್ಗಃ</div>
					
					
					<div class="sname"><b>ಪಂಚಾಶೀತಿತಮಃ  ಸರ್ಗಃ - ವೃತ್ರವಧಃ </b> ೨೨ ಶ್ಲೋಕಗಳು</div>
					<div class="verse">ಲಕ್ಷ್ಮಣಸ್ಯ ತು ತದ್ವಾಕ್ಯಂ ಶ್ರುತ್ವಾಶತ್ರುನಿಬರ್ಹಣಃ ।<br />ವೃತ್ರಘಾತಮಶೇಷೇಣ ಕಥಯೇತ್ಸಾಹಸುವ್ರತಃ ॥ ೧ ॥</div>
					<div class="verse">ರಾಘವೇಣೈವಮುಕ್ತಸ್ತುಸುಮಿತ್ರಾನಂದವರ್ಧನಃ ।<br />ಭೂಯ ಏವ ಕಥಾಂ ದಿವ್ಯಾಂ ಕಥಯಾಮಾಸ ಸುವ್ರತಃ ॥ ೨ ॥</div>
					<div class="verse">ಸಹಸ್ರಾಕ್ಷವಚಃ ಶ್ರುತ್ವಾ ಸರ್ವೇಷಾಂ ಚದಿವೌಕಸಾಮ್ ।<br />ವಿಷ್ಣುರ್ದೇವಾನುವಾಚೇದಂಸರ್ವಾನಿಂದ್ರಪುರೋಗಮಾನ್​ ॥</div>
					<div class="verse">ಪೂರ್ವಂ ಸೌಹೃದಬದ್ಧೋಽಸ್ಮಿ ವೃತ್ರಸ್ಯ ತುಮಹಾತ್ಮನಃ ।<br />ತೇನ ಯುಷ್ಮತ್ಪ್ರಿಯಾರ್ಥಂ ಹಿ ನಾಹಂ ಹನ್ಮಿ ಮಹಾಸುರಮ್ ॥ ೪ ॥</div>
					<div class="verse">ಅವಶ್ಯಂ ಕರಣೀಯಂ ಚ ಭವತಾಂಸುಖಮುತ್ತಮಮ್ ।<br />ತಸ್ಮಾದುಪಾಯಮಾಖ್ಯಾಸ್ಯೇ ಯೇನವೃತ್ರೋ ನಿಹನ್ಯತೇ ॥ ೫ ॥</div>
					<div class="verse">ತ್ರಿಧಾಭೂತಂ ಕರಿಷ್ಯಾಮಿ ಹ್ಯಾತ್ಮಾನಂಸುರಸತ್ತಮಾಃ ।<br />ತೇನ ವೃತ್ರಂ ಸಹಸ್ರಾಕ್ಷೋ ವಧಿಷ್ಯತಿನ ಸಂಶಯಃ ॥ ೬ ॥</div>
					<div class="verse">ಏಕಾಂಶೋ ವಾಸವಂ ಯಾತು ದ್ವಿತೀಯೋವಜ್ರಮೇವ ತು ।<br />ತೃತೀಯೋ ಭೂತಲಂ ಶಕ್ರಸ್ತದಾವೃತ್ರಂ ವಧಿಷ್ಯತಿ ॥ ೭ ॥</div>
					<div class="verse">ತಥಾ ಬ್ರುವತಿ ದೇವೇಶೇ ದೇವಾವಾಕ್ಯಮಥಾಬ್ರುವನ್​ ।<br />ಏವಮೇತನ್ನ ಸಂದೇಹೋ ಯಥಾ ವದಸಿ ದೈತ್ಯಹನ್​ ॥ ೮ ॥</div>
					<div class="verse">ಭದ್ರಂ ತೇಽಸ್ತು ಗಮಿಷ್ಯಾಮೋವೃತ್ರಾಸುರವಧೈಷಿಣಃ ।<br />ಭಜಸ್ವ ಪರಮೋದಾರ ವಾಸವಂ ಸ್ವೇನತೇಜಸಾ ॥ ೯ ॥</div>
					<div class="verse">ತತಃ ಸರ್ವೇ ಮಹಾತ್ಮಾನಃಸಹಸ್ರಾಕ್ಷಪುರೋಗಮಾಃ ।<br />ತದರಣ್ಯಮುಪಾಕ್ರಾಮನ್​ ಯತ್ರವೃತ್ರೋ ಮಹಾಸುರಃ ॥ ೧೦ ॥</div>
					<div class="verse">ತೇಽಪಶ್ಯಂಸ್ತೇಜಸಾ ಭೂತಂತಪ್ಯಂತಮಸುರೋತ್ತಮಮ್ ।<br />ಪಿಬಂತಮಿವಲೋಕಾಂಸ್ತ್ರೀನ್ನಿರ್ದಹಂತಮಿವಾಂಬರಮ್ ॥ ೧೧ ॥</div>
					<div class="verse">ದೃಷ್ಟ್ವೈವಚಾಸುರಶ್ರೇಷ್ಠಂದೇವಾಸ್ತ್ರಾಸಮುಪಾಗಮನ್​ ।<br />ಕಥಮೇನಂ ವಧಿಷ್ಯಾಮಃ ಕಥಂ ನ ಸ್ಯಾತ್​ಪರಾಜಯಃ ॥ ೧೨ ॥</div>
					<div class="verse">ತೇಷಾಂ ಚಿಂತಯತಾಂ ತತ್ರ ಸಹಸ್ರಾಕ್ಷಃ ಪುರಂದರಃ ।<br />ವಜ್ರಂ ಪ್ರಗೃಹ್ಯ ಪಾಣಿಭ್ಯಾಂ ಪ್ರಾಹಿಣೋದ್ವೃತ್ರಮೂರ್ಧನಿ ॥ ೧೩ ॥</div>
					<div class="verse">ಕಾಲಾಗ್ನಿನೇವ ಘೋರೇಣ ತಪ್ತೇನೇವಮಹಾರ್ಚಿಷಾ ।<br />ಪತತಾ ವೃತ್ರಶಿರಸಾ ಜಗತ್​ತ್ರಾಸಮುಪಾಗಮತ್​ ॥ ೧೪ ॥</div>
					<div class="verse">ಅಸಂಭಾವ್ಯಂ ವಧಂ ತಸ್ಯ ವೃತ್ರಸ್ಯ ವಿಬುಧಾಧಿಪಃ ।<br />ಚಿಂತಯಾನೋ ಜಗಾಮಾಶು ಲೋಕಸ್ಯಾಂತಂ ಮಹಾಯಶಾಃ ॥ ೧೫ ॥</div>
					<div class="verse">ತಮಿಂದ್ರಂ ಬ್ರಹ್ಮಹತ್ಯಾಶುಗಚ್ಛಂತಮನುಗಚ್ಛತಿ ।<br />ಅಪತಚ್ಚಾಸ್ಯ ಗಾತ್ರೇಷು ತಮಿಂದ್ರಂದುಃಖಮಾವಿಶತ್​ ॥ ೧೬ ॥</div>
					<div class="verse">ಹತಾರಯಃ ಪ್ರನಷ್ಟೇಂದ್ರಾ ದೇವಾಃಸಾಗ್ನಿಪುರೋಗಮಾಃ ।<br />ವಿಷ್ಣುಂ ತ್ರಿಭುವನೇಶಾನಂಮುಹುರ್ಮುಹುರಪೂಜಯನ್​ ॥ ೧೭ ॥</div>
					<div class="verse">ತ್ವಂ ಗತಿಃ ಪರಮೇಶಾನ ಪೂರ್ವಜೋಜಗತಃ ಪಿತಾ ।<br />ರಕ್ಷಾರ್ಥಂ ಸರ್ವಭೂತಾನಾಂವಿಷ್ಣುತ್ವಮುಪಜಗ್ಮಿವಾನ್​ ॥೧೮</div>
					<div class="verse">ಹತಶ್ಚಾಯಂ ತ್ವಯಾ ವೃತ್ರೋ ಬ್ರಹ್ಮಹತ್ಯಾ ಚ ವಾಸವಮ್ ।<br />ಬಾಧತೇ ಸುರಶಾರ್ದೂಲ ಮೋಕ್ಷಂ ತಸ್ಯಾ ವಿನಿರ್ದಿಶ ॥ ೧೯ ॥</div>
					<div class="verse">ತೇಷಾಂ ತದ್ವಚನಂ ಶ್ರುತ್ವಾ ದೇವಾನಾಂವಿಷ್ಣುರಬ್ರವೀತ್​ ।<br />ಮಾಮೇವ ಯಜತಾಂ ಶಕ್ರಃ ಪಾವಯಿಷ್ಯಾಮಿ ವಜ್ರಿಣಮ್ ॥ ೨೦ ॥</div>
					<div class="verse">ಪುಣ್ಯೇನ ಹಯಮೇಧೇನ ಮಾಮಿಷ್ಟ್ವಾಪಾಕಶಾಸನಃ ।<br />ಪುನರೇಷ್ಯತಿದೇವಾನಾಮಿಂದ್ರತ್ವಮಕುತೋಭಯಮ್ ॥ ೨೧ ॥</div>
					<div class="verse">ಏವಂ ಸಂದಿಶ್ಯ ತಾಂ ವಾಣೀಂದೇವಾನಾಮಮೃತೋಪಮಾಮ್ ।<br />ಜಗಾಮ ವಿಷ್ಣುರ್ದೇವೇಶಃಸ್ತೂಯಮಾನಸ್ತ್ರಿವಿಷ್ಟಪಮ್ ॥ ೨೨ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಾಶೀತಿತಮಃ ಸರ್ಗಃ</div>
					
					
					<div class="sname"><b>ಷಡಶೀತಿತಮಃ  ಸರ್ಗಃ - ಬ್ರಹ್ಮಹತ್ಯಾತರಣಮ್</b> ೨೧ ಶ್ಲೋಕಗಳು</div>
					<div class="verse">ತದಾ ವೃತ್ರವಧಂ ಸರ್ವಮಖಿಲೇನ ಸಲಕ್ಷ್ಮಣಃ ।<br />ಕಥಯಿತ್ವಾ ನರಶ್ರೇಷ್ಠಃ ಕಥಾಶೇಷಂಪ್ರಚಕ್ರಮೇ ॥ ೧ ॥</div>
					<div class="verse">ತತೋ ಹತೇ ಮಹಾವೀರ್ಯೇ ವೃತ್ರೇ ದೇವಭಯಂಕರೇ ।<br />ಬ್ರಹ್ಮಹತ್ಯಾವೃತಃ ಶಕ್ರಃ ಸಂಜ್ಞಾಂಲೇಭೇ ನ ವೃತ್ರಹಾ ॥ ೨ ॥</div>
					<div class="verse">ಸೋಽತಮಾಶ್ರಿತ್ಯ ಲೋಕಾನಾಂನಷ್ಟಸಂಜ್ಞೋ ವಿಚೇತನಃ ।<br />ಕಾಲಂ ತತ್ರಾವಸತ್​ ಕಂಚಿದ್ವೇಷ್ಟಮಾನಇವೋರಗಃ ॥ ೩ ॥</div>
					<div class="verse">ಅಥ ನಷ್ಟೇ ಸಹಸ್ರಾಕ್ಷೇ ಉದ್ವಿಗ್ನಮಭವಜ್ಜಗತ್​ ।<br />ಭೂಮಿಶ್ಚ ಧ್ವಸ್ತಸಂಕಾಶಾ ನಿಃಸ್ನೇಹಾಶುಷ್ಕಕಾನನಾ ॥ ೪ ॥</div>
					<div class="verse">ನಿಃಸ್ರೋತಸಶ್ಚ ತೇ ಸರ್ವೇ ಹ್ರದಾಶ್ಚಸರಿತಸ್ತಥಾ ।<br />ಸಂಕ್ಷೋಭಶ್ಚೈವಸತ್ತ್ವಾನಾಮವಾವೃಷ್ಟಿ ಕೃತೋಭವತ್​ ॥ ೫ ॥</div>
					<div class="verse">ಕ್ಷೀಯಮಾಣೇ ತು ಲೋಕೇಽಸ್ಮಿನ್​ಸಂಭ್ರಾಂತಮನಸಃ ಸುರಾಃ ।<br />ಯದುಕ್ತಂ ವಿಷ್ಣುನಾ ಪೂರ್ವಂ ತಂಯಜ್ಞಂ ಸಮುಪಾನಯನ್​ ॥ ೬ ॥</div>
					<div class="verse">ತತಃ ಸರ್ವೇ ಸುರಗಣಾಃ ಸೋಪಾಧ್ಯಾಯಾಃ ಸಹರ್ಷಿಭಿಃ ।<br />ತಂ ದೇಶಂ ಸಮುಪಾಜಗ್ಮುರ್ಯತ್ರೇಂದ್ರೋಭಯಮೋಹಿತಃ ॥ ೭ ॥</div>
					<div class="verse">ತೇ ತು ದೃಷ್ಟ್ವಾ ಸಹಸ್ರಾಕ್ಷಮಾವೃತಂಬ್ರಹ್ಮಹತ್ಯಯಾ ।<br />ತಂ ಪುರಸ್ಕೃತ್ಯದೇವೇಶಮಶ್ವಮೇಧಮುಪಾಕ್ರಮನ್​ ॥ ೮ ॥</div>
					<div class="verse">ತತೋಽಶ್ವಮೇಧಃ ಸುಮಹಾನ್​ಮಹೇಂದ್ರಸ್ಯ ಮಹಾತ್ಮನಃ ।<br />ವವೃಧೇ ಬ್ರಹ್ಮಹತ್ಯಾಯಾಃ ಪಾವನಾರ್ಥಂನರೇಶ್ವರ ॥ ೯ ॥</div>
					<div class="verse">ತತೋ ಯಜ್ಞೇ ಸಮಾಪ್ತೇ ತುಬ್ರಹ್ಮಹತ್ಯಾ ಮಹಾತ್ಮನಃ ।<br />ಅಭಿಗಮ್ಯಾಬ್ರವೀದ್ವಾಕ್ಯಂ ಕ್ವ ಮೇ ಸ್ಥಾನಂವಿಧಾಸ್ಯಥ ॥ ೧೦ ॥</div>
					<div class="verse">ತೇ ತಾಮೂಚುಸ್ತದಾ ದೇವಾಸ್ತುಷ್ಟಾಃ ಪ್ರೀತಿಸಮನ್ವಿತಾಃ ।<br />ಚಚುರ್ಧಾ ವಿಭಜಾತ್ಮಾನಮಾತ್ಮನೈವ ದುರಾಸದೇ ॥ ೧೧ ॥</div>
					<div class="verse">ದೇವಾನಾಂ ಭಾಷಿತಂ ಶ್ರುತ್ವಾ ಬ್ರಹ್ಮಹತ್ಯಾ ಮಹಾತ್ಮನಾಮ್ ।<br />ಸಂದಧೌ ಸ್ಥಾನಮನ್ಯತ್ರ ವರಯಾಮಾಸದುರ್ವಸಾ ॥ ೧೨ ॥</div>
					<div class="verse">ಏಕೇನಾಂಶೇತ ವತ್ಸ್ಯಾಮಿ ಪೂರ್ಣೋದಾಸುನದೀಷು ವೈ ।<br />ಚತುರೋ ವಾರ್ಷಿಕಾನ್​ ಮಾಸಾನ್​ ದರ್ಪಘ್ನೀಕಾಮವಾರಿಣೀ ॥ ೧೩ ॥</div>
					<div class="verse">ಭೂಮ್ಯಾಮಹಂ ಸರ್ವಕಾಲಮೇಕೇನಾಂಶೇನ ದುರ್ವಸಾ ।<br />ವಸಿಷ್ಯಾಮಿ ನ ಸಂದೇಹಃ ಸತ್ಯೇನೈತದ್ಬ್ರವೀಮಿ ವಃ ॥ ೧೪ ॥</div>
					<div class="verse">ಯೋಽಯಮಂಶಸ್ತೃತೀಯೋ ಮೇಸ್ತ್ರೀಷು ಯೌವನಶಾಲಿಷು ।<br />ತ್ರಿರಾತ್ರಂ ದರ್ಪಪೂರ್ಣಾಸು ವಸಿಷ್ಯೇದರ್ಪಘಾತಿನೀ ॥ ೧೫ ॥</div>
					<div class="verse">ಹಂತಾರೋ ಬ್ರಾಹ್ಮಣಾನ್​ ಯೇ ತುಮೃಷಾಪೂರ್ವಮದೂಷಕಾನ್​ ।<br />ತಾಂಶ್ಚತುರ್ಥೇನ ಭಾಗೇನ ಸಂಶ್ರಯಿಷ್ಯೇ ಸುರರ್ಷಭಾಃ ॥ ೧೬ ॥</div>
					<div class="verse">ಪ್ರತ್ಯೂಚುಸ್ತಾಂ ತತೋ ದೇವಾ ಯಥಾವದಸಿ ದುರ್ವಸೇ ।<br />ತಥಾ ಭವತು ತತ್​ ಸರ್ವಂ ಸಾಧಯಸ್ವಯದೀಪ್ಸಿತಮ್ ॥ ೧೭ ॥</div>
					<div class="verse">ತತಃ ಪ್ರೀತ್ಯಾನ್ವಿತಾ ದೇವಾಃ ಸಹಸ್ರಾಕ್ಷಂವವಂದಿರೇ ।<br />ವಿಜ್ವರಃ ಸ ಚ ಪೂತಾತ್ಮಾ ವಾಸವಃ ಸಮಪದ್ಯತ ॥ ೧೮ ॥</div>
					<div class="verse">ಪ್ರಶಾಂತಂ ಚ ಜಗತ್​ ಸರ್ವಂ ಸಹಸ್ರಾಕ್ಷೇಪ್ರತಿಷ್ಠಿತೇ ।<br />ಯಜ್ಞಂ ಚಾದ್ಭುತಸಂಕಾಶಂ ತದಾಶಕ್ರೋಽಭ್ಯಪೂಜಯತ್​ ॥ ೧೯ ॥</div>
					<div class="verse">ಈದೃಶೋ ಹ್ಯಶ್ವಮೇಧಸ್ಯ ಪ್ರಭಾವೋರಘುನಂದನ ।<br />ಯಜಸ್ವ ಸುಮಹಾಭಾಗ ಹಯಮೇಧೇನಪಾರ್ಥಿವ ॥ ೨೦ ॥</div>
					<div class="verse">ಇತಿ ಲಕ್ಷ್ಮಣವಾಕ್ಯಮುತ್ತಮಂ ನೃಪತಿರತೀವ ಮನೋಹರಂಮಹಾತ್ಮಾ ।<br />ಪರಿತೋಷಮವಾಪ ಹೃಷ್ಟಚೇತಾನಿ ಶಮಯ್ಯೇಂದ್ರಸಮಾನವಿಕ್ರಮೌಜಾಃ ॥೨೧</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡಶೀತಿತಮಃ ಸರ್ಗಃ</div>
					
					
					<div class="sname"><b>ಸಪ್ತಾಶೀತಿತಮಃ  ಸರ್ಗಃ - ಇಲಸ್ತ್ರೀತ್ವಪ್ರಾಪ್ತಿಃ</b> ೨೯ ಶ್ಲೋಕಗಳು</div>
					<div class="verse">ತಚ್ಛ್ರುತ್ವಾ ಲಕ್ಷ್ಮಣೇನೋಕ್ತಂ ವಾಕ್ಯಂವಾಕ್ಯವಿಶಾರದಃ ।<br />ಪ್ರತ್ಯುವಾಚ ಮಹಾತೇಜಾಃ ಪ್ರಹಸನ್​ರಾಘವೋ ವಚಃ ॥ ೧ ॥</div>
					<div class="verse">ಏವಮೇವ ನರಶ್ರೇಷ್ಠ ಯಥಾ ವದಸಿ ಲಕ್ಷ್ಮಣ ।<br />ವೃತ್ರಘಾತಮಶೇಷೇಣ ವಾಜಿಮೇಧಫಲಂಚ ಯತ್​ ॥ ೨ ॥</div>
					<div class="verse">ಶ್ರೂಯತೇ ಹಿ ಪುರಾ ಸೌಮ್ಯ ಕರ್ದಮಸ್ಯಪ್ರಜಾಪತೇಃ ।<br />ಪುತ್ರೋ ಬಾಹ್ಲೀಶ್ವರಃ ಶ್ರೀಮಾನಿಲೋನಾಮ ಮಹಾಯಶಾಃ ॥ ೩ ॥</div>
					<div class="verse">ಸ ರಾಜಾ ಪೃಥಿವೀಂ ಸರ್ವಾಂ ವಶೇ ಕೃತ್ವಾಸುಧಾರ್ಮಿಕಃ ।<br />ರಾಜ್ಯಂ ಚೈವ ನರವ್ಯಾಘ್ರ ಪುತ್ರವತ್​ಪರ್ಯಪಾಲಯತ್​ ॥ ೪ ॥</div>
					<div class="verse">ಸುರೈಶ್ಚಪರಮೋದಾರೈರ್ದೈತೇಯೈಶ್ಚಮಹಾಧನೈಃ ।<br />ನಾಗರಾಕ್ಷಸಗಂಧರ್ವೈರ್ಯಕ್ಷೈಶ್ಚಸುಮಹಾತ್ಮಭಿಃ ॥ ೫ ॥</div>
					<div class="verse">ಪೂಜ್ಯತೇ ನಿತ್ಯಶಃ ಸೌಮ್ಯ ಭಯಾರ್ತೈರಘುನಂದನ ।<br /> ಅಬಿಭ್ಯಂಶ್ಚ ತ್ರಯೋ ಲೋಕಾಃ ಸರೋಷಸ್ಯ ಮಹಾತ್ಮನಃ ॥ ೬ ॥</div>
					<div class="verse">ಸ ರಾಜಾ ತಾದೃಶೋ ಹ್ಯಾಸೀದ್ಧರ್ಮೇವೀರ್ಯೇ ಚ ನಿಷ್ಠಿತಃ ।<br />ಬುದ್ಧ್ಯಾ ಚ ಪರಮೋದಾರೋಬಾಹ್ಲೀಕೇಶೋ ಮಹಾಯಶಾಃ ॥ ೭ ॥</div>
					<div class="verse">ಸ ಪ್ರಚಕ್ರೇ ಮಹಾಬಾಹುರ್ಮೃಗಯಾಂರುಚಿರೇ ವನೇ ।<br />ಚೈತ್ರೇ ಮನೋರಮೇ ಮಾಸಿ ಸಭೃತ್ಯಬಲವಾಹನಃ ॥ ೮ ॥</div>
					<div class="verse">ಪ್ರಜಘ್ನೇ ಚ ನೃಪೋಽರಣ್ಯೇಮೃಗಾನ್​ಶತಸಹಸ್ರಶಃ ।<br />ಹತ್ವೈವ ತೃಪ್ತಿರ್ನಾಭೂಚ್ಚ ರಾಜ್ಞಸ್ತಸ್ಯ ಮಹಾತ್ಮನಃ ॥ ೯ ॥</div>
					<div class="verse">ನಾನಾಮೃಗಾಣಾಮಯುತಂ ವಧ್ಯಮಾನಂ ಮಹಾತ್ಮನಾ ।<br />ಯತ್ರ ಜಾತೋ ಮಹಾಸೇನಸ್ತಂದೇಶಮುಪಚಕ್ರಮೇ ॥ ೧೦ ॥</div>
					<div class="verse">ತಸ್ಮಿನ್​ ಪ್ರದೇಶೇ ದೇವೇಶಃ ಶೈಲರಾಜಸುತಾಂ ಹರಃ ।<br />ರಮಯಾಮಾಸ ದುರ್ಧರ್ಷಃ ಸರ್ವೈರನುಚರೈಃ ಸಹ ॥ ೧೧ ॥</div>
					<div class="verse">ಕೃತ್ವಾ ಸ್ತ್ರೀರೂಪಮಾತ್ಮಾನಮುಮೇಶೋಗೋಪತಿಧ್ವಜಃ ।<br />ದೇವ್ಯಾಃ ಪ್ರಿಯಚಿಕೀರ್ಷುಃ ಸಂಸ್ತಸ್ಮಿನ್​ಪರ್ವತನಿರ್ಝರೇ ॥ ೧೨ ॥</div>
					<div class="verse">ಯೇ ತು ತತ್ರ ವನೋದ್ದೇಶೇ ಸತ್ತ್ವಾಃ ಪುರುಷವಾದಿನಃ ।<br /> ವೃಕ್ಷಾಃ ಪುರುಷನಾಮಾನಸ್ತೇಽಭವಂಸ್ತ್ರೀಜನಾಸ್ತದಾ॥ ೧೩ ॥</div>
					<div class="verse">ಯಚ್ಚ ಕಿಂಚನ ತತ್​ ಸರ್ವಂ ನಾರೀಸಂಜ್ಞಂಬಭೂವ ಹ ।<br />ಏತಸ್ಮಿನ್ನಂತರೇ ರಾಜಾ ಸ ಇಲಃಕರ್ದಮಾತ್ಮಜಃ ॥ ೧೪ ॥</div>
					<div class="verse">ನಿಘ್ನನ್​ ಮೃಗಸಹಸ್ರಾಣಿ ತಂದೇಶಮುಪಚಕ್ರಮೇ ।<br />ಸ ದೃಷ್ಟ್ವಾಸ್ತ್ರೀಕೃತಂ ಸರ್ವಂಸವ್ಯಾಲಮೃಗಪಕ್ಷಿಕಮ್ ॥ ೧೫ ॥</div>
					<div class="verse">ಆತ್ಮಾನಂ ಸ್ತ್ರೀಕೃತಂ ಚೈವ ಸಾನುಗಂರಘುನಂದನ ।<br />ತಸ್ಯ ದುಃಖಂಮಹಚ್ಚಾಸೀದ್​ದೃಷ್ಟ್ವಾತ್ಮಾನಂತಥಾಗತಮ್ ॥ ೧೬ ॥</div>
					<div class="verse">ಉಮಾಪತೇಶ್ಚ ತತ್​ ಕರ್ಮಜ್ಞಾತ್ವಾ ತ್ರಾಸಮುಪಾಗಮತ್​ ।<br />ತತೋ ದೇವಂ ಮಹಾತ್ಮಾನಂ ಶಿತಿಕಂಠಂ ಕಪರ್ದಿನಮ್ ॥ ೧೭ ॥</div>
					<div class="verse">ಜಗಾಮ ಶರಣಂ ರಾಜಾ ಸಭೃತ್ಯಬಲವಾಹನಃ ।<br />ತತಃ ಪ್ರಹಸ್ಯ ವರದಃ ಸಹ ದೇವ್ಯಾ ಮಹೇಶ್ವರಃ ॥ ೧೮ ॥</div>
					<div class="verse">ಪ್ರಜಾಪತಿಸುತಂ ವಾಕ್ಯಮುವಾಚ ವರದಃ ಸ್ವರಮ್ ।<br />ಉತ್ತಿಷ್ಠೋತ್ತಿಷ್ಠ ರಾಜರ್ಷೇ ಕಾರ್ದಮೇಯಮಹಾಬಲ ॥ ೧೯ ॥</div>
					<div class="verse">ಪುರುಷತ್ವಮೃತೇ ಸೌಮ್ಯ ವರಂವರಯ ಸುವ್ರತ ।<br /> ತತಃ ಸ ರಾಜಾ ದುಖಾರ್ತಃ ಪ್ರತ್ಯಾಖ್ಯಾತೋಮಹಾತ್ಮನಾ ॥ ೨೦ ॥</div>
					<div class="verse">ನ ಚ ಜಗ್ರಾಹ ಸ್ತ್ರೀಭೂತೋ ವರಮನ್ಯಂಸುರೋತ್ತಮಾತ್​ ।<br />ತತಃ ಶೋಕೇನ ಮಹತಾ ಶೈಲರಾಜಸುತಾಂ ನೃಪಃ ॥ ೨೧ ॥</div>
					<div class="verse">ಪ್ರಣಿಪತ್ಯ ಹ್ಯುಮಾಂ ದೇವೀಂ ಸರ್ವೇಣೈವಾಂತರಾತ್ಮನಾ ।<br />ಈಶೇ ವರಾಣಾಂ ವರದೇ ಲೋಕಾನಾಮಸಿ ಭಾಮಿನೀ ॥ ೨೨ ॥</div>
					<div class="verse">ಅಮೋಘದರ್ಶನೇ ದೇವಿ ಭಜ ಸೌಮ್ಯೇನಚಕ್ಷುಷಾ ।<br />ಹೃದ್ಗತಂ ತಸ್ಯ ರಾಜರ್ಷೇರ್ವಿಜ್ಞಾಯಹರಸಂನಿಧೌ ॥ ೨೩ ॥</div>
					<div class="verse">ಪ್ರತ್ಯುವಾಚ ಶುಭಂ ವಾಕ್ಯಂ ದೇವೀ ರುದ್ರಸ್ಯ ಸಂಮತಾ ।<br />ಅರ್ಧಸ್ಯ ದೇವೋ ವರದೋ ವರಾರ್ಧಸ್ಯ ತವ ಹ್ಯಹಮ್ ॥ ೨೪ ॥</div>
					<div class="verse">ತಸ್ಮಾದರ್ಥಂ ಗೃಹಾಣ ತ್ವಂಸ್ತ್ರೀಪುಂಸೋರ್ಯಾವದಿಚ್ಛಸಿ ।<br />ತದದ್ಭುತತರಂ ಶ್ರುತ್ವಾ ದೇವ್ಯಾ ವರಮನುತ್ತಮಮ್ ॥ ೨೫ ॥</div>
					<div class="verse">ಸಂಪ್ರಹೃಷ್ಟಮನಾ ಭೂತ್ವಾ ರಾಜಾವಾಕ್ಯಮಥಾಬ್ರವೀತ್​ ।<br />ಯದಿ ದೇವಿ ಪ್ರಸನ್ನಾ ಮೇರೂಪೇಣಾಪ್ರತಿಮಾ ಭುವಿ ॥ ೨೬ ॥</div>
					<div class="verse">ಮಾಸಂ ಸ್ತ್ರೀತ್ವಮುಪಾಸಿತ್ವಾ ಮಾಸಂ ಸ್ಯಾಂಪುರುಷಃ ಪುನಃ ।<br />ಈಪ್ಸಿತಂ ತಸ್ಯ ವಿಜ್ಞಾಯ ದೇವೀಸುರುಚಿರಾನನಾ ॥ ೨೭ ॥</div>
					<div class="verse">ಪ್ರತ್ಯುವಾಚ ಶುಭಂ ವಾಕ್ಯಮೇವಮೇವ ಭವಿಷ್ಯತಿ ।<br />ರಾಜನ್​ ಪುರುಷಭೂತಸ್ತ್ವಂ ಸ್ತ್ರೀಭಾವಂನ ಸ್ಮರಿಷ್ಯಸಿ ॥ ೨೮ ॥</div>
					<div class="verse">ಸ್ತ್ರೀಭೂತಶ್ಚ ಪರಂ ಮಾಸಂ ನ ಸ್ಮರಿಷ್ಯಸಿ ಪೌರುಷಮ್ ।<br />ಏವಂ ಸ ರಾಜಾ ಪುರುಷೋ ಮಾಸಂಭೂತ್ವಾಥ ಕಾರ್ದಮಿಃ ॥ ೨೯ ॥</div>
					<p>ತ್ರೈಲೋಕ್ಯಸುಂದರೀ ನಾರೀಮಾಸಮೇಕಮಿಲಾಭವತ್​ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಾಶೀತಿತಮಃ ಸರ್ಗಃ</div>
					
					
					<div class="sname"><b>ಅಷ್ಟಾಶೀತಿತಮಃ  ಸರ್ಗಃ - ಬುಧಸಮಾಗಮಃ</b> ೨೪ ಶ್ಲೋಕಗಳು</div>
					<div class="verse">ತಾಂ ಕಥಾಮಿಲಸಂಬದ್ಧಾಂ ರಾಮೇಣ ಸಮುದೀರಿತಾಮ್ ।<br />ಲಕ್ಷ್ಮಣೋ ಭರತಶ್ಚೈವ ಶ್ರುತ್ವಾಪರಮವಿಸ್ಮಿತೌ ॥ ೧ ॥</div>
					<div class="verse">ತೌ ರಾಮಂ ಪ್ರಾಂಜಲೀ ಭೂತ್ವಾ ತಸ್ಯ ರಾಜ್ಞೋ ಮಹಾತ್ಮನಃ ।<br />ವಿಸ್ತರಂ ತಸ್ಯ ಭಾವಸ್ಯ ತದಾಪಪ್ರಚ್ಛತುಃ ಪುರಃ ॥ ೨ ॥</div>
					<div class="verse"><span>ಕಥಂ ಸ ರಾಜಾ ಸ್ತ್ರೀಭೂತೋವರ್ತಯಾಮಾಸ ದುರ್ಗತಿಃ ।<br />ಪುರುಷಃ ಸ ಯದಾ ಭೂತಃ ಕಾಂ ವೃತ್ತಿಂವರ್ತಯತ್ಯಸೌ ॥ ೩</span></div>
					<div class="verse">ತಯೋಸ್ತದ್ಭಾಷಿತಂ ಶ್ರುತ್ವಾಕೌತೂಹಲಸಮನ್ವಿತಮ್ ।<br />ಕಥಯಾಮಾಸ ಕಾಕುತ್ಸ್ಥಸ್ತಸ್ಯ ರಾಜ್ಞೋ ಯಥಾಗತಮ್ ॥ ೪ ॥</div>
					<div class="verse">ತಮೇವ ಪ್ರಥಮಂ ಮಾಸಂ ಸ್ತ್ರೀಭೂತಾಲೋಕಸುಂದರೀ ।<br />ತಾಭಿಃ ಪರಿವೃತಾ ಸ್ತ್ರೀಭಿರ್ಯೇ ಚ ಪೂರ್ವಂಪದಾನುಗಾಃ ॥ ೫ ॥</div>
					<div class="verse">ತತ್​ ಕಾನನಂ ವಿಗಾಹ್ಯಾಶು ವಿಜಹ್ರೇ ಲೋಕಸುಂದರೀ ।<br />ದ್ರುಮಗುಲ್ಮಲತಾಕೀರ್ಣಂ ಪದ್ಭ್ಯಾಂಪದ್ಮದಲೇಕ್ಷಣಾ ॥ ೬ ॥</div>
					<div class="verse">ವಾಹನಾನಿ ಚ ಸರ್ವಾಣಿ ಸಾ ತ್ಯಕ್ತ್ವಾ ವೈಸಮಂತತಃ ।<br />ಪರ್ವತಾಭೋಗವಿವರೇ ತಸ್ಮಿನ್​ ರೇಮೇ ಇಲಾತದಾ ॥ ೭ ॥</div>
					<div class="verse">ಅಥ ತಸ್ಮಿನ್​ ವನೋದ್ದೇಶೇ ಪರ್ವತಸ್ಯಾವಿದೂರತಃ ।<br />ಸರಃ ಸುರುಚಿರಪ್ರಖ್ಯಂನಾನಾಪಕ್ಷಿಗಣೈರ್ಯುತಮ್ ॥ ೮ ॥</div>
					<div class="verse">ದದರ್ಶ ಸಾ ತ್ವಿಲಾ ತಸ್ಮಿನ್​ ಬುಧಂಸೋಮಸುತಂ ತತಃ ।<br />ಜ್ವಲಂತಂ ಸ್ವೇನ ವಪುಷಾ ಪೂರ್ಣಂಸೋಮಮಿವೋದಿತಮ್ ॥ ೯ ॥</div>
					<div class="verse">ತಪಂತಂ ಚ ತಪಸ್ತೀವ್ರಮಂಬೋಮಧ್ಯೋ ದುರಾಸದಮ್ ।<br />ಯಶಸ್ಕರಂ ಕಾಮಕರಂ ತಾರುಣ್ಯೇಪರ್ಯವಸ್ಥಿತಮ್ ॥ ೧೦ ॥</div>
					<div class="verse">ಸಾ ತಂ ಜಲಾಶಯಂ ಸರ್ವಂಕ್ಷೋಭಯಾಮಾಸ ವಿಸ್ಮಿತಾ ।<br />ಸಹಗೈಃ ಪೂರ್ವಪುರುಷೈಃ ಸ್ತ್ರೀಭೂತೈರಘುನಂದನ ॥ ೧೧ ॥</div>
					<div class="verse">ಬುಧಸ್ತು ತಾಂ ಸಮೀಕ್ಷೈವಕಾಮಬಾಣವಶಂ ಗತಃ ।<br />ನೋಪಲೇಭೇ ತದಾತ್ಮಾನಂ ಸಂಚಚಾಲ ತದಾಂಭಸಿ ॥ ೧೨ ॥</div>
					<div class="verse">ಇಲಾಂ ನಿರೀಕ್ಷಮಾಣಸ್ತು ತ್ರೈಲೋಕ್ಯಾಭ್ಯಧಿಕಾಂ ಶುಭಾಮ್ ।<br />ಚಿಂತಾಂ ಸಮಭ್ಯತಿಕ್ರಾಮತ್​ ಕಾ ನ್ವಿಯಂದೇವತಾಧಿಕಾ ॥ ೧೩ ॥</div>
					<div class="verse">ನ ದೇವೀಷು ನ ನಾಗೀಷುನಾಸುರೀಷ್ವಪ್ಸರಃಸು ಚ ।<br />ದೃಷ್ಟಪೂರ್ವಾ ಮಯಾಕಾಚಿದ್ರೂಪೇಣಾನೇನ ಶೋಬಿತಾ ॥ ೧೪ ॥</div>
					<div class="verse">ಸದೃಶೀಯಂ ಮಮ ಭವೇದ್ಯದಿನಾನ್ಯಪರಿಗ್ರಹಃ ।<br />ಇತಿ ಬುದ್ಧಿಂ ಸಮಾಸ್ಥಾಯ ಜಲಾತ್​ಕೂಲಮುಪಾಗಮತ್​ ॥ ೧೫ ॥</div>
					<div class="verse">ಆಶ್ರಮಂ ಸಮುಪಾಗಮ್ಯ ತತಸ್ತಾಃ ಪ್ರಮದೋತ್ತಮಾಃ ।<br />ಶಬ್ದಾಪಯತ ಧರ್ಮಾತ್ಮಾ ತಾಶ್ಚೈನಂ ಚ ವವಂದಿರೇ ॥ ೧೬ ॥</div>
					<div class="verse">ಸ ತಾಃ ಪಪ್ರಚ್ಛ ಧರ್ಮಾತ್ಮಾ ಕಸ್ಯೈಷಾಲೋಕಸುಂದರೀ ।<br />ಕಿಮರ್ಥಮಾಗತಾ ಚೈವ ಸರ್ವಮಾಖ್ಯಾತಮಾ ಚಿರಮ್ ॥ ೧೭ ॥</div>
					<div class="verse">ಶುಭಂ ತು ತಸ್ಯ ತದ್ವಾಕ್ಯಂ ಮಧುರಂಮಧುರಾಕ್ಷರಮ್ ।<br />ಶ್ರುತ್ವಾ ಸ್ತ್ರಿಯಶ್ಚ ತಾಃ ಸರ್ವಾ ಊಚುರ್ಮಧುರಯಾ ಗಿರಾ ॥ ೧೮ ॥</div>
					<div class="verse">ಅಸ್ಮಾಕಮೇಷಾ ಸುಶ್ರೋಣೀ ಪ್ರಭುತ್ವೇವರ್ತತೇ ಸದಾ ।<br />ಅಪತಿಃ ಕಾನನಾಂತೇಷುಸಹಾಸ್ಮಾಭಿಶ್ಚರತ್ಯಸೌ ॥ ೧೯ ॥</div>
					<div class="verse">ತದ್ವಾಕ್ಯಮವ್ಯಕ್ತಪದಂ ತಾಸಾಂ ಸ್ತ್ರೀಣಾಂ ನಿಶಮ್ಯ ಚ ।<br />ವಿದ್ಯಾಮಾವರ್ತಿನೀಂ ಪುಣ್ಯಾಮಾವರ್ತಯತ ಸ ದ್ವಿಜಃ ॥ ೨೦ ॥</div>
					<div class="verse">ಸೋರ್ಽಥಂ ವಿದಿತ್ವಾ ಸಕಲಂ ತಸ್ಯ ರಾಜ್ಞೋಯಥಾಗತಮ್ ।<br />ಸರ್ವಾ ಏವ ಸ್ತ್ರಿ ಯಸ್ತಾಶ್ಚ ಬಭಾಸೇ ಮುನಿಪುಂಗವಃ ॥ ೨೧ ॥</div>
					<div class="verse">ಅತ್ರ ಕಿಂಪುರುಷೀಭೂತ್ವಾ ಶೈಲರೋಧಸಿವತ್ಸ್ಯಥ ।<br />ಆವಾಸಸ್ತು ಗಿರಾವಸ್ಮಿನ್​ ಶೀಘ್ರಮೇವವಿಧೀಯತಾಮ್ ॥ ೨೨ ॥</div>
					<div class="verse">ಮೂಲಪತ್ರಫಲೈಃ ಸರ್ವಾ ವರ್ತಯಿಷ್ಯಥನಿತ್ಯದಾ ।<br />ಸ್ತ್ರಿಯಃ ಕಿಂಪುರುಷಾನ್ನಾಮ ಭರ್ತೄನ್​ಸಮುಪಲಪ್ಸ್ಯಥ ॥ ೨೩ ॥</div>
					<div class="verse">ತಾಂ ಶ್ರುತ್ವಾ ಸೋಮಪುತ್ರಸ್ಯ ವಾಚಂಕಿಂಪುರುಷೀಕೃತಾಃ ।<br />ಉಷಾಸಾಂಚಕ್ರಿರೇ ಶೈಲಂ ವಧ್ವಸ್ತಾ ಬಹುಲಾಸ್ತದಾ ॥ ೨೪ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾಶೀತಿತಮಃ ಸರ್ಗಃ</div>
					
					
					<div class="sname"><b>ಏಕೋನನವತಿತಮಃ  ಸರ್ಗಃ - ಪುರೂರವೋಜನನಮ್</b> ೨೫ ಶ್ಲೋಕಗಳು</div>
					<div class="verse">ಶ್ರುತ್ವಾ ಕಿಂಪುರುಷೋತ್ಪತ್ತಿಂಲಕ್ಷ್ಮಣೋ ಭರತಸ್ತದಾ ।<br />ಆಶ್ಚರ್ಯಮಿತಿ ಚಾಬ್ರೂತಾಮುಭೌ ರಾಮಂಜನೇಶ್ವರಮ್ ॥ ೧ ॥</div>
					<div class="verse">ಅಥ ರಾಮಃ ಕಥಾಮೇತಾಂ ಭೂಯ ಏವಮಹಾಯಶಾಃ ।<br />ಕಥಯಾಮಾಸ ಧರ್ಮಾತ್ಮಾ ಪ್ರಜಾಪತಿಸುತಸ್ಯ ವೈ ॥ ೨ ॥</div>
					<div class="verse">ಸರ್ವಾಸ್ತಾ ವಿದ್ರುತಾ ದೃಷ್ಟ್ವಾಕಿಂನರೀರ್ಋಷಿಸತ್ತಮಃ ।<br />ಉವಾಚ ರೂಪಸಂಪನ್ನಾಂ ತಾಂ ಸ್ತ್ರಿಯಂಪ್ರಹಸನ್ನಿವ ॥ ೩ ॥</div>
					<div class="verse">ಸೋಮಾಸ್ಯಾಹಂ ಸುದಯಿತಃ ಸುತಃ ಸುರುಚಿರಾನನೇ ।<br />ಭಜಸ್ವ ಮಾಂ ವರಾರೋಹೇ ಭಕ್ತ್ಯಾಸ್ನಿಗ್ಧೇನ ಚಕ್ಷುಷಾ ॥ ೪ ॥</div>
					<div class="verse">ತಸ್ಯ ತದ್ವಚನಂ ಶ್ರುತ್ವಾ ಶೂನ್ಯೇಸ್ವಜನವರ್ಜಿತಾ ।<br />ಇಲಾ ಸುರುಚಿರಪ್ರಖ್ಯಂ ಪ್ರತ್ಯುವಾಚಮಹಾಗ್ರಹಮ್ ॥ ೫ ॥</div>
					<div class="verse"><span>ಅಹಂ ಕಾಮಚರೀ ಸೌಮ್ಯ ತವಾಸ್ಮಿ ವಶವರ್ತಿನೀ।<br /> ಪ್ರಶಾಧಿ ಮಾಂ ಸೋಮಸುತಯಥೇಚ್ಛಸಿ ತಥಾ ಕುರು ॥ </span>೬</div>
					<div class="verse">ತಸ್ಯಾಸ್ತದದ್ಭುತಪ್ರಖ್ಯಂ ಶ್ರುತ್ವಾಹರ್ಷಮುಪಾಗತಃ ।<br />ಸ ವೈ ಕಾಮೀ ಸಹ ತಯಾ ರೇಮೇಚಂದ್ರಮಸಃ ಸುತಃ ॥ ೭ ॥</div>
					<div class="verse">ಬುಧಸ್ಯ ಮಾಧವೋ ಮಾಸಸ್ತಾಮಿಲಾಂರುಚಿರಾನನಾಮ್ ।<br />ಗತೋ ರಮಯತೋಽತ್ಯರ್ಥಂಕ್ಷಣವತ್ತಸ್ಯ ಕಾಮಿನಃ ॥ ೮ ॥</div>
					<div class="verse">ಅಥ ಮಾಸೇ ತು ಸಂಪೂರ್ಣೇಪೂರ್ಣೇಂದುಸದೃಶಾನನಃ ।<br />ಪ್ರಜಾಪತಿಸುತಃ ಶ್ರೀಮಾನ್​ಶಯನೇಪ್ರತ್ಯಬುಧ್ಯತ ॥ ೯ ॥</div>
					<div class="verse">ಸೋಽಪಶ್ಯತ್​ ಸೋಮಜಂ ತತ್ರ ತಪಂತಂಸಲಿಲಾಶಯೇ ।<br />ಊರ್ಧ್ವಬಾಹುಂ ನಿರಾಲಂಬಂ ತಂ ರಾಜಾಪ್ರತ್ಯಭಾಷತ ॥ ೧೦ ॥</div>
					<div class="verse">ಭಗವನ್​ ಪರ್ವತಂ ದುರ್ಗಂ ಪ್ರವಿಷ್ಟೋಽಸ್ಮಿ ಸಹಾನುಗಃ ।<br />ನ ತು ಪಶ್ಯಾಮಿ ತತ್​ ಸೈನ್ಯಂ ಕ್ವ ನು ತೇಮಾಮಕಾ ಗತಾಃ ॥ ೧೧ ॥</div>
					<div class="verse">ತಚ್ಛ್ರುತ್ವಾ ತಸ್ಯ ರಾಜರ್ಷೇರ್ನಷ್ಟಸಂಜ್ಞಸ್ಯ ಭಾಷಿತಮ್ ।<br />ಪ್ರತ್ಯುವಾಚ ಶುಭಂ ವಾಕ್ಯಂ ಸಾಂತ್ವಯನ್​ ಪರಯಾ ಗಿರಾ ॥ ೧೨ ॥</div>
					<div class="verse">ಅಶ್ಮವರ್ಷೇಣ ಮಹತಾ ಭೃತ್ಯಾಸ್ತೇ ವಿನಿಪಾತಿತಾಃ ।<br />ತ್ವಂ ಚಾಶ್ರಮಪದೇ ಸುಪ್ತೋವಾತವರ್ಷಭಯಾರ್ದಿತಃ ॥</div>
					<div class="verse">೧೩ ಸಮಾಶ್ವಸಿಹಿ ಭದ್ರಂ ತೇ ನಿರ್ಭಯೋವಿಗತಜ್ವರಃ ।<br />ಫಲಮೂಲಾಶನೋ ವೀರ ನಿವಸೇಹಯಥಾಸುಖಮ್ ॥ ೧೪ ॥</div>
					<div class="verse">ಸ ರಾಜಾ ತೇನ ವಾಕ್ಯೇನ ಪ್ರತ್ಯಾಶ್ವಸ್ತೋಮಹಾಮತಿಃ ।<br />ಪ್ರತ್ಯುವಾಚ ತತೋ ವಾಕ್ಯಂ ದೀನೋ ಭೃತ್ಯಕ್ಷಯಾದ್​ಭೃಶಮ್ ॥ ೧೫ ॥</div>
					<div class="verse">ತ್ಯಕ್ಷ್ಯಾಮ್ಯಹಂ ಸ್ವಕಂ ರಾಜ್ಯಂ ನಾಹಂಭೃತ್ಯೈರ್ವಿನಾಕೃತಃ ।<br />ವರ್ತಯೇಯಂ ಕ್ಷಣಂ ಬ್ರಹ್ಮನ್​ಸಮನುಜ್ಞಾತುಮರ್ಹಸಿ ॥ ೧೬ ॥</div>
					<div class="verse">ಸುತೋ ಧರ್ಮಪರೋ ಬ್ರಹ್ಮನ್​ಜ್ಯೇಷ್ಠೋ ಮಮ ಮಹಾಯಶಾಃ ।<br />ಶಶಬಿಂದುರಿತಿ ಖ್ಯಾತಃ ಸ ಮೇ ರಾಜ್ಯಂಪ್ರಪತ್ಸ್ಯತೇ ॥ ೧೭ ॥</div>
					<div class="verse">ನ ಹಿ ಶಕ್ಷ್ಯಾಮ್ಯಹಂ ಹಿತ್ವಾ ಭೃತ್ಯದಾರಾನ್​ಸುಖಾನ್ವಿತಾನ್​ ।<br />ಪ್ರತಿವಕ್ತುಂ ಮಹಾತೇಜಃ ಕಿಂಚಿದಪ್ಯಶುಭಂ ವಚಃ ॥ ೧೮ ॥</div>
					<div class="verse">ತಥಾ ಬ್ರುವತಿ ರಾಜೇಂದ್ರೇ ಬುಧಃ ಪರಮಮದ್ಭುತಮ್ ।<br />ಸಾಂತ್ವಪೂರ್ವಮಥೋವಾಚ ವಾಸಸ್ತ ಇಹರೋಚತಾಮ್ ॥ ೧೯ ॥</div>
					<div class="verse">ನ ಸಂತಾಪಾಸ್ತ್ವಯಾ ಕಾರ್ಯಃ ಕಾರ್ದಮೇಯ ಮಹಾಬಲಃ ।<br />ಸಂವತ್ಸರೋಷಿತಸ್ಯೇಹ ಕಾರಯಿಷ್ಯಾಮಿ ತೇಹಿತಮ್ ॥ ೨೦ ॥</div>
					<div class="verse">ತಸ್ಯ ತದ್ವಚನಂ ಶ್ರುತ್ವಾಬುಧಸ್ಯಾಕ್ಲಿಷ್ಟಕರ್ಮಣಃ ।<br />ವಾಸಾಯ ವಿದಧೇ ಬುದ್ಧಿಂ ಯದುಕ್ತಂಬ್ರಹ್ಮವಾದಿನಾ ॥ ೨೧ ॥</div>
					<div class="verse">ಮಾಸಂ ಸ ಸ್ತ್ರೀ ತಥಾ ಭೂತ್ವಾರಮಯತ್ಯನಿಶಂ ಶುಭಾ ।<br />ಮಾಸಂ ಪುರುಷಭಾವೇನ ಧರ್ಮಬುದ್ಧಿಂಚಕಾರ ಸಃ ॥ ೨೨ ॥</div>
					<div class="verse">ತತಃ ಸಾ ನವಮೇ ಮಾಸಿ ಇಲಾಸೋಮಸುತಾತ್​ ಸುತಮ್ ।<br />ಜನಯಾಮಾಸ ಸುಶ್ರೋಣಿಪುರೂರವಸಮೂರ್ಜಿತಮ್ ॥ ೨೩ ॥</div>
					<div class="verse">ಜಾತಮಾತ್ರಂ ತು ಸುಶ್ರೋಣೀಪಿತೃಹಸ್ತೇ ನ್ಯವೇಶಯತ್​ ।<br />ಬುಧಸ್ಯ ಸಮವರ್ಣಾಭಮಿಲಾಪುತ್ರಂಮಹಾಬಲಮ್ ॥ ೨೪ ॥</div>
					<div class="verse">ಬುಧಸ್ತು ಪುರುಷೀಭೂತಂ ಸ ವೈಸಂವತ್ಸರಾಂತರಮ್ ।<br />ಕಥಾಭೀ ರಮಯಾಮಾಸಧರ್ಮಯುಕ್ತಾಭಿರಾತ್ಮವಾನ್​ ॥ ೨೫ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನನವತಿತಮಃ ಸರ್ಗಃ</div>
					
					
					<div class="sname"><b>ನವತಿತಮಃ  ಸರ್ಗಃ - ಇಲಾಪುರುಷತ್ವಪ್ರಾಪ್ತಿಃ</b> ೨೪ ಶ್ಲೋಕಗಳು</div>
					<div class="verse">ತಥೋಕ್ತವತಿ ರಾಮೇ ತು ತಸ್ಯ ಜನ್ಮತದದ್ಭುತಮ್ ।<br /> ಉವಾಚ ಲಕ್ಷ್ಮಣೋ ಭೂಯೋ ಭರತಶ್ಚ ಮಹಾಯಶಾಃ ॥ ೧ ॥</div>
					<div class="verse">ಇಲಾ ಸಾ ಸೋಮಪುತ್ರಸ್ಯ ಸಂವತ್ಸರಮಥೋಷಿತಾ ।<br />ಅಕರೋತ್​ ಕಿಂ ನರಶ್ರೇಷ್ಠ ತತ್ತ್ವಂಶಂಸಿತುಮರ್ಹಸಿ ॥ ೨ ॥</div>
					<div class="verse">ತಯೋಸ್ತದ್ವಾಕ್ಯಮಾಧುರ್ಯಂ ನಿಶಮ್ಯ ಪರಿಪೃಚ್ಛತೋಃ ।<br />ರಾಮಃ ಪುನರುವಾಚೇಮಾಂಪ್ರಜಾಪತಿಸುತೇ ಕಥಾಮ್ ॥ ೩ ॥</div>
					<div class="verse">ಪುರುಷತ್ವಂ ಗತೇ ಶೂರೇ ಬುಧಃ ಪರಮಬುದ್ಧಿಮಾನ್​ ।<br />ಸಂವರ್ತಂ ಪರಮೋದಾರಮಾಜುಹಾವಮಹಾಯಶಾಃ ॥ ೪ ॥</div>
					<div class="verse">ಚ್ಯವನಂ ಭೃಗುಪುತ್ರಂ ಚ ಮುನಿಂ ಚಾರಿಷ್ಟನೇಮಿನಮ್ ।<br />ಪ್ರಮೋದನಂ ಮೋದಕರಂ ತಥಾದುರ್ವಾಸಸಂ ಮುನಿಮ್ ॥ ೫ ॥</div>
					<div class="verse">ಏತಾನ್​ ಸರ್ವಾನ್​ ಸಮಾನೀಯವಾಕ್ಯಜ್ಞಸ್ತತತ್ವದರ್ಶಿನಃ ।<br />ಉವಾಚ ಸರ್ವಾನ್​ ಸುಹೃದೋ ಧೈರ್ಯೇಣಸುಸಮಾಹಿತಾನ್​ ॥ ೬ ॥</div>
					<div class="verse">ಅಯಂ ರಾಜಾ ಮಹಾಬಾಹುಃ ಕರ್ದಮಸ್ಯ ಇಲಃ ಸುತಃ ।<br />ಜಾನೀತೈನಂ ಯಥಾಭೂತಂ ಶ್ರೇಯೋ ಹ್ಯಸ್ಯ ವಿಧೀಯತಾಮ್ ॥ ೭ ॥</div>
					<div class="verse">ತೇಷಾಂ ಸಂವದತಾಮೇವಂತಮಾಶ್ರಮಮುಪಾಗಮತ್​ ।<br />ಕರ್ದಮಸ್ತು ಮಹಾತೇಜಾ ದ್ವಿಜೈಃ ಸಹಮಹಾತ್ಮಭಿಃ ॥ ೮ ॥</div>
					<div class="verse">ಪುಲಸ್ತ್ಯಶ್ಚ ಕ್ರತುಶ್ಚೈವವಷಟ್​ಕಾರಸ್ತಥೈವ ಚ ।<br />ಓಂಕಾರಶ್ಚಮಹಾತೇಜಾಸ್ತಮಾಶ್ರಮಮುಪಾಗಮನ್​॥ ೯ ॥</div>
					<div class="verse">ತೇ ಸರ್ವೇ ಹೃಷ್ಟಮನಸಃ ಪರಸ್ಪರಸಮಾಗಮೇ ।<br />ಹಿತೈಷಿಣೋ ಬಾಹ್ಲಿಪತೇಃಪೃಥಗ್ವಾಕ್ಯಾನ್ಯತಾಬ್ರುವನ್​ ॥ ೧೦ ॥</div>
					<div class="verse">ಕರ್ದಮಸ್ತ್ವಬ್ರವೀದ್ವಾಕ್ಯಂ ಸುತಾರ್ಥಂಪರಮಂ ಹಿತಮ್ ।<br />ದ್ವಿಜಾಃ ಶೃಣುತ ಮದ್ವಾಕ್ಯಂ ಯಚ್ಛ್ರೇಯಃ ಪಾರ್ಥಿವಸ್ಯ ಹಿ ॥ ೧೧ ॥</div>
					<div class="verse">ನಾನ್ಯಂ ಪಶ್ಯಾಮಿ ಭೈಷಜ್ಯಮಂತರಾವೃಷಭಧ್ವಜಮ್ ।<br />ನಾಶ್ವಮೇಧಾತ್​ ಪರೋ ಯಜ್ಞಃ ಪ್ರಿಯಶ್ಚೈವ ಮಹಾತ್ಮನಃ ॥ ೧೨ ॥</div>
					<div class="verse">ತಸ್ಮಾದ್ಯಜಾಮಹೇ ಸರ್ವೇ ಪಾರ್ಥಿವಾರ್ಥೇದುರಾಸದಮ್ ।<br />ಕರ್ದಮೇನೈವಮುಕ್ತಾಸ್ತು ಸರ್ವ ಏವದ್ವಿಜರ್ಷಭಾಃ ॥ ೧೩ ॥</div>
					<div class="verse">ರೋಚಯಂತಿ ಸ್ಮ ತಂ ಯಜ್ಞಂರುದ್ರಸ್ಯಾರಾಧನಂ ಪ್ರತಿ ।<br />ಸಂವರ್ತಸ್ಯ ತು ರಾಜರ್ಷೇಃ ಶಿಷ್ಯಃ ಪರಪುರಂಜಯಃ ॥ ೧೪ ॥</div>
					<div class="verse">ಮರುತ್ತ ಇತಿ ವಿಖ್ಯಾತಸ್ತಂ ಯಜ್ಞಂಸಮುಪಾಹರತ್​ ।<br />ತತೋ ಯಜ್ಞೋ ಮಹಾನಾಸೀದ್ಬುಧಾಶ್ರಮಸಮೀಪತಃ ॥೧೫</div>
					<div class="verse">ರುದ್ರಶ್ಚ ಪರಮಂ ತೋಷಂ ಜಗಾಮಸುಮಹಾಯಶಾಃ ।<br />ಅಥ ಯಜ್ಞೇ ಸಮಾಪ್ತೇ ತು ಪ್ರೀತಃ ಪರಮಯಾ ಮುದಾ ॥ ೧೬ ॥</div>
					<div class="verse">ಉಮಾಪತಿರ್ದಿ್ವಜಾನ್​ ಸರ್ವಾನುವಾಚ ಇಲಸನ್ನಿಧೌ।<br />ಪ್ರೀತೋಽಸ್ಮಿ ಹಯಮೇಧೇನ ಭಕ್ತ್ಯಾ ಚ ದ್ವಿಜಸತ್ತಮಾಃ ॥ ೧೭ ॥</div>
					<div class="verse">ಅಸ್ಯ ಬಾಹ್ಲೀಪತೇಶ್ಚೈವಂ ಕಿಂ ಕರೋಮಿಪ್ರಿಯಂ ಶುಭಮ್ ।<br />ತಥಾ ವದತಿ ದೇವೇಶೇ ದ್ವಿಜಾಸ್ತೇಸುಸಮಾಹಿತಾಃ ॥ ೧೮ ॥</div>
					<div class="verse">ಪ್ರಸಾದಯಂತಿ ದೇವೇಶಂ ಯಥಾ ಸ್ಯಾತ್​ಪುರುಷಸ್ತ್ವಿಲಾ ।<br />ತತಃ ಪ್ರೀತೋ ಮಹಾದೇವಃಪುರುಷತ್ವಂ ದದೌ ಪುನಃ ॥ ೧೯ ॥</div>
					<div class="verse">ಇಲಾಯೈ ಸ ಮಹಾತೇಜಾ ದತ್ತ್ವಾ ಚಾಂತರಧೀಯತ ।<br />ನಿರ್ವೃತ್ತೇ ಹಯಮೇಧೇ ತು ಗತಶ್ಚಾದರ್ಶನಂ ಹರಃ ॥ ೨೦ ॥</div>
					<div class="verse">ಯಥಾಗತಂ ದ್ವಿಜಾಃ ಸರ್ವೇ ಹ್ಯಗಚ್ಛನ್​ದೀರ್ಘದರ್ಶಿನಃ ।<br />ರಾಜಾ ತು ಬಾಹ್ಲಿಮುತ್ಸೃಜ್ಯ ಮಧ್ಯದೇಶೇಹ್ಯನುತ್ತಮಮ್ ॥ ೨೧ ॥</div>
					<div class="verse">ನಿವೇಶಯಾಮಾಸ ಪುರಂ ಪ್ರತಿಷ್ಠಾನಂಯಶಸ್ಕರಮ್ ।<br /> ಶಶಬಿಂದುಸ್ತು ರಾಜರ್ಷಿರ್ಬಾಹ್ಲಿಂಪರಪುರಂಜಯಃ ॥ ೨೨ ॥</div>
					<div class="verse">ಪ್ರತಿಷ್ಠಾನೇ ಇಲೋ ರಾಜಾಪ್ರಜಾಪತಿಸುತೋ ಬಲೀ ।<br />ಸ ಕಾಲೇ ಪ್ರಾಪ್ತವಾನ್​ ಲೋಕಮಿಲೋಬ್ರಾಹ್ಮಮನುತ್ತಮಮ್ ॥ ೨೩ ॥</div>
					<div class="verse">ಐಲಃ ಪುರೂರವಾ ರಾಜಾಪ್ರತಿಷ್ಠಾನಮವಾಪ್ತವಾನ್​ ।<br />ಈದೃಶೋ ಹ್ಯಶ್ವಮೇಧಸ್ಯ ಪ್ರಭಾವಃ ಪುರುಷರ್ಷಭೌ ॥ ೨೪ ॥</div>
					<p>ಸ್ತ್ರೀಭೂತಃ ಪೌರುಷಂ ಲೇಭೇಯಚ್ಚಾನ್ಯದಪಿ ದುರ್ಲಭಮ್ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ನವತಿತಮಃ ಸರ್ಗಃ</div>
					
					
					<div class="sname"><b>ಏಕನವತಿತಮಃ  ಸರ್ಗಃ - ಯಜ್ಞಸಂವಿಧಾನಮ್</b> ೨೯ ಶ್ಲೋಕಗಳು</div>
					<div class="verse">ಏತದಾಖ್ಯಾಯ ಕಾಕುತ್ಸ್ಥೋಭ್ರಾತೃಭ್ಯಾಮಮಿತಪ್ರಭಃ ।<br />ಲಕ್ಷ್ಮಣಂ ಪುನರೇವಾಹಧರ್ಮಯುಕ್ತಮಿದಂ ವಚಃ ॥ ೧ ॥</div>
					<div class="verse">ವಸಿಷ್ಠಂವಾಮದೇವಂ ಚ ಜಾಬಾಲಿಮಥಕಾಶ್ಯಪಮ್ ।<br />ದ್ವಿಜಾಂಶ್ಚ ಸರ್ವಪ್ರವರಾನಶ್ವಮೇಧಪುರಸ್ಕೃತಾನ್​॥ ೨ ॥</div>
					<div class="verse">ಏತಾನ್​ ಸರ್ವಾನ್​ ಸಮಾನೀಯ ಮಂತ್ರಯಿತ್ವಾಚ ಲಕ್ಷ್ಮಣ ।<br />ಹಯಂ ಲಕ್ಷಣಸಂಪನ್ನಂ ವಿಮೋಕ್ಷ್ಯಾಮಿಸಮಾಧಿನಾ ॥ ೩ ॥</div>
					<div class="verse">ತದ್ವಾಕ್ಯಂ ರಾಘವೇಣೋಕ್ತಂ ಶ್ರುತ್ವಾತ್ವರಿತವಿಕ್ರಮಃ ।<br />ದ್ವಿಜಾನ್​ ಸರ್ವಾನ್​ ಸಮಾಹೂಯದರ್ಶಯಾಮಾಸ ರಾಘವಮ್ ॥ ೪ ॥</div>
					<div class="verse">ತೇ ದೃಷ್ಟ್ವಾ ದೇವಸಂಕಾಶಂಕೃತಪಾದಾಭಿವಂದನಮ್ ।<br />ರಾಘವಂ ಸುದುರಾಧರ್ಷಮಾಶೀರ್ಭಿಃ ಸಮಪೂಜಯನ್​ ॥ ೫ ॥</div>
					<div class="verse">ಪ್ರಾಂಜಲಿಃ ಸ ತದಾ ಭೂತ್ವಾ ರಾಘವೋದ್ವಿಜಸತ್ತಮಾನ್​ ।<br />ಆಚಚಕ್ಷೇಽಶ್ವಮೇಧಸ್ಯ ಹ್ಯಭಿಪ್ರಾಯಂ ಮಹಾಯಶಾಃ ॥ ೬ ॥</div>
					<div class="verse">ತೇ ತು ರಾಮಸ್ಯ ತಚ್ಛ್ರುತ್ವಾನಮಸ್ಕೃತ್ವಾ ವೃಷಧ್ವಜಮ್ ।<br />ಅಶ್ವಮೇಧಂ ದ್ವಿಜಾಃ ಸರ್ವೇ ಪೂಜಯಂತಿಸ್ಮ ಸರ್ವಶಃ ॥ ೭ ॥</div>
					<div class="verse">ಸ ತೇಷಾಂ ದ್ವಿಜಮುಖ್ಯಾನಾಂವಾಕ್ಯಮದ್ಭುತದರ್ಶನಮ್ ।<br />ಅಶ್ವಮೇಧಾಶ್ರಿತಂ ಶ್ರುತ್ವಾ ಭೃಶಂ ಪ್ರೀತೋಽಭವತ್ತದಾ ॥ ೮ ॥</div>
					<div class="verse">ವಿಜ್ಞಾಯ ಕರ್ಮ ತತ್ತೇಷಾಂ ರಾಮೋಲಕ್ಷ್ಮಣಮಬ್ರವೀತ್​ ।<br />ಪ್ರೇಷಯಸ್ವ ದ್ರುತಂ ದೂತಾನ್​ಸುಗ್ರೀವಾಯ ಮಹಾತ್ಮನೇ ॥ ೯ ॥</div>
					<div class="verse">ಯಥಾ ಮಹದ್ಭಿರ್ಹರಿಭಿರ್ಬಹುಭಿಶ್ಚವನೌಕಸಾಮ್ ।<br />ಸಾರ್ಧಮಾಗಚ್ಛ ಭದ್ರಂ ತೇಹ್ಯನುಭೋಕ್ತುಂ ಮಹೋತ್ಸವಮ್ ॥ ೧೦ ॥</div>
					<div class="verse">ವಿಭೀಷಣಶ್ಚ ರಕ್ಷೋಭಿಃ ಕಾಮಗೈರ್ಬಹುಭಿರ್ವೃತಃ ।<br />ಅಶ್ವಮೇಧಂ ಮಹಾಯಜ್ಞಮಾಯಾತ್ವತುಲವಿಕ್ರಮಃ ॥ ೧೧ ॥</div>
					<div class="verse">ರಾಜಾನಶ್ಚ ಮಹಾಭಾಗಾ ಯೇ ಮೇಪ್ರಿಯಚಿಕೀರ್ಷವಃ ।<br />ಸಾನುಗಾಃ ಕ್ಷಿಪ್ರಮಾಯಾಂತು ಯಜ್ಞಂದ್ರಷ್ಟುಮನುತ್ತಮಮ್ ॥ ೧೨ ॥</div>
					<div class="verse">ದೇಶಾಂತರಗತಾ ಯೇ ಚ ದ್ವಿಜಾಧರ್ಮಸಮಾಹಿತಾಃ ।<br />ಆಮಂತ್ರಯಸ್ವ ತಾನ್​ಸರ್ವಾನಶ್ವಮೇಧಾಯ ಲಕ್ಷ್ಮಣ ॥ ೧೩ ॥</div>
					<div class="verse">ಋಷಯಶ್ಚ ಮಹಾಬಾಹೋ ಆಹೂಯಂತಾಂತಪೋಧನಾಃ ।<br />ದೇಶಾಂತರಗತಾಃ ಸರ್ವೇ ಸದಾರಾಶ್ಚದ್ವಿಜಾತಯಃ ॥ ೧೪ ॥</div>
					<div class="verse">ತಥೈವ ತಾಲಾವಚರಾಸ್ತಥೈವ ನಟನರ್ತಕಾಃ ।<br />ಯಜ್ಞವಾಟಶ್ಚ ಸುಮಹಾನ್​ ಗೋಮತ್ಯಾ ನೈಮಿಶೇ ವನೇ ॥ ೧೫ ॥</div>
					<div class="verse">ಆಜ್ಞಾಪ್ಯತಾಂ ಮಹಾಬಾಹೋ ತದ್ಧಿ ಪುಣ್ಯಮನುತ್ತಮಮ್ ।<br />ಶಾಂತಯಶ್ಚ ಮಹಾಬಾಹೋ ಪ್ರವರ್ತ್ಯಂತಾಂ ಸಮಂತತಃ ॥೧೬</div>
					<div class="verse">ಶತಶಶ್ಚಾಪಿ ಧರ್ಮಜ್ಞಾಃ ಕ್ರತುಮುಖ್ಯಮನುತ್ತಮಮ್ ।<br />ಅನುಭೂಯ ಮಹಾಯಜ್ಞಂ ನೈಮಿಶೇ ರಘುನಂದನ ॥ ೧೭ ॥</div>
					<div class="verse">ತುಷ್ಟಃ ಪುಷ್ಟಶ್ಚ ಸರ್ವೋಽಸೌಮಾನಿತಶ್ಚ ಯಥಾವಿಧಿ ।<br />ಪ್ರೀತಿಂ ಯಾಸ್ಯತಿ ಧರ್ಮಜ್ಞ ಶೀಘ್ರಮಾಮಂತ್ರ್ಯತಾಂ ಜನಃ ॥ ೧೮ ॥</div>
					<div class="verse">ಶತಃ ವಾಹಸಹಸ್ರಾಣಾಂ ತಂಡುಲಾನಾಂವಪುಷ್ಮತಾಮ್ ।<br />ಅಯುತಂ ತಿಲಿಮುದ್ಗಾನಾಂ ಪ್ರಯಾತ್ವಗ್ರೇ ಮಹಾಬಲಃ ॥ ೧೯ ॥</div>
					<div class="verse">ಚಣಕಾನಾಂ ಕುಲಿತ್ಥಾನಾಂ ಮಾಷಾಣಾಂ ಲವಣಸ್ಯಚ ।<br />ಅತೋಽನುರೂಪಂ ಸ್ನೇಹಂ ಚ ಗಂಧಂಸಂಕ್ಷಿಪ್ತಮೇವ ಚ ॥ ೨೦ ॥</div>
					<div class="verse">ಸುವರ್ಣಕೋಟ್ಯೋ ಬಹುಲಾ ಹಿರಣ್ಯಸ್ಯಶತೋತ್ತರಾಃ ।<br />ಅಗ್ರತೋ ಭರತಃ ಕೃತ್ವಾಗಚ್ಛತ್ವಗ್ರೇ ಸಮಾಧಿನಾ ॥ ೨೧ ॥</div>
					<div class="verse">ಅಂತರಾ ಪುಣ್ಯವೀಥ್ಯಶ್ಚ ಸರ್ವೇ ಚನಟನರ್ತಕಾಃ ।<br />ಸೂದಾ ನಾರ್ಯಶ್ಚ ಬಹವೋ ನಿತ್ಯಂಯೌವನಶಾಲಿನಃ ॥ ೨೨ ॥</div>
					<div class="verse">ಭರತೇನ ತು ಸಾರ್ಧಂ ತೇ ಯಾಂತುಸೈನ್ಯಾನಿ ಚಾಗ್ರತಃ ।<br />ನೈಗಮಾ ಬಲವೃದ್ಧಾಶ್ಚ ದ್ವಿಜಾಶ್ಚಸುಸಮಾಹಿತಾಃ ॥ ೨೩ ॥</div>
					<div class="verse">ಕರ್ಮಾಂತಿಕಾನ್​ ವರ್ಧಕಿನಃ ಕೋಶಾಧ್ಯಕ್ಷಾಂಶ್ಚ ನೈಗಮಾನ್​ ।<br />ಮಮ ಮಾತೄಸ್ತಥಾ ಸರ್ವಾಃ ಕುಮಾರಾಂತಃಪುರಾಣಿ ಚ ॥ ೨೪ ॥</div>
					<div class="verse">ಕಾಂಚನೀಂ ಮಮ ಪತ್ನೀಂ ಚ ದೀಕ್ಷಾಯಾಂ ಜ್ಞಾಂಶ್ಚ ಕರ್ಮಣಿ ।<br />ಅಗ್ರತೋ ಭರತಃ ಕೃತ್ವಾಗಚ್ಛತ್ವಗ್ರೇ ಮಹಾಯಶಾಃ ॥ ೨೫ ॥</div>
					<div class="verse">ಉಪಕಾರ್ಯಾ ಮಹಾರ್ಹಾಶ್ಚ ಪಾರ್ಥಿವಾನಾಂಮಹೌಜಸಾಮ್ ।<br />ಸಾನುಗಾನಾಂ ನರಶ್ರೇಷ್ಠೋ ವ್ಯಾದಿದೇಶಮಹಾಬಲಃ ॥ ೨೬ ॥</div>
					<div class="verse">ಅನ್ನಪಾನಾನಿ ವಸ್ತ್ರಾಣಿ ಅನುಗಾನಾಂಮಹಾತ್ಮನಾಮ್ ।<br />ಭರತಃ ಸ ತದಾ ಯಾತಃಶತ್ರುಘ್ನಸಹಿತಸ್ತದಾ ॥ ೨೭ ॥</div>
					<div class="verse">ವಾನರಾಶ್ಚ ಮಹಾತ್ಮಾನಃ ಸುಗ್ರೀವಸಹಿತಾಸ್ತದಾ ।<br />ವಿಪ್ರಾಣಾಂ ಪ್ರವರಾಃ ಸರ್ವೇ ಚಕ್ರುಶ್ಚಪರಿವೇಷಣಮ್ ॥ ೨೮ ॥</div>
					<div class="verse">ವಿಭೀಷಣಶ್ಚ ರಕ್ಷೋಭಿಃ ಸ್ತ್ರೀಭಿಶ್ಚಬಹುಭಿರ್ವೃತಃ ।<br />ಋಷೀಣಾಮುಗ್ರತಪಸಾಂ ಪೂಜಾಂ ಚಕ್ರೇಮಹಾತ್ಮನಾಮ್ ॥ ೨೯ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕನವತಿತಮಃ ಸರ್ಗಃ</div>
					
					
					<div class="sname"><b>ದ್ವಿನವತಿತಮಃ  ಸರ್ಗಃ - ಹಯಚರ್ಯಾ </b> ೧೯ ಶ್ಲೋಕಗಳು</div>
					<div class="verse">ತತ್​ ಸರ್ವಮಖಿಲೇನಾಶು ಸಂಸ್ಥಾಪ್ಯ ಭರತಾಗ್ರಜಃ ।<br />ಹಯಂ ಲಕ್ಷಣಸಂಪನ್ನಂ ಕೃಷ್ಣಸಾರಂಮುಮೋಚ ಹ ॥ ೧ ॥</div>
					<div class="verse">ಋತ್ವಿಗ್ಭಿರ್ಲಕ್ಷ್ಮಣಂ ಸಾರ್ಧಮಶ್ವತಂತ್ರೇನಿಯೋಜ್ಯ ಚ ।<br />ತತೋಽಭ್ಯಗಚ್ಛತ್​ ಕಾಕುತ್ಸ್ಥಃ ಸಹಸೈನ್ಯೇನ ನೈಮಿಷಮ್ ॥ ೨ ॥</div>
					<div class="verse">ಯಜ್ಞವಾಟಂ ಮಹಾಬಾಹುರ್ದೃಷ್ಟ್ವಾಪರಮಮದ್ಭುತಮ್ ।<br />ಪ್ರಹರ್ಷಮತುಲಂ ಲೇಭೇ ಶ್ರೀಮಾನಿತಿವಚೋಽಬ್ರವೀತ್​ ॥ ೩ ॥</div>
					<div class="verse">ನೈಮಿಶೇ ವಸತಸ್ತಸ್ಯ ಸರ್ವ ಏವ ನರಾಧಿಪಾಃ ।<br />ಅನಿನ್ಯುರಪಹಾರಾಂಶ್ಚ ತಾನ್​ ರಾಮಃ ಪ್ರತ್ಯಪೂಜಯತ್​ ॥ ೪ ॥</div>
					<div class="verse">ಉಪಕಾರ್ಯಾ ಮಹಾರ್ಹಾಶ್ಚ ಪಾರ್ಥಿವಾನಾಂಮಹಾತ್ಮನಾಮ್ ।<br />ಸಾನುಗಾನಾಂ ನರಶ್ರೇಷ್ಠೋ ವ್ಯಾದಿದೇಶಮಹಾಮತಿಃ ॥ ೫ ॥</div>
					<div class="verse">ಅನ್ನಪಾನಾನಿ ವಸ್ತ್ರಾಣಿ ಸಾನುಗಾನಾಂಮಹಾತ್ಮಾನಾಮ್ ।<br /> ಭರತಃ ಸಂದದಾವಾಶುಶತ್ರುಘ್ನಸಹಿತಸ್ತದಾ ॥</div>
					<div class="verse">ವಾನರಾಶ್ಚ ಮಹಾತ್ಮನಃ ಸುಗ್ರೀವಸಹಿತಾಸ್ತದಾ ।<br />ವಿಪ್ರಾಣಾಂ ಪ್ರಣತಾ ಸರ್ವೇ ಚಕ್ರಿರೇಪರಿವೇಷಣಮ್ ॥ ೭ ॥</div>
					<div class="verse">ವಿಭೀಷಣಶ್ಚ ರಕ್ಷೋಭಿರ್ಬಹುಭಿಃ ಸ್ರಗ್ವಿಭಿರ್ವೃತಃ ।<br />ಋಷೀಣಾಮುಗ್ರತಪಸಾಂ ಪೂಜಾಂ ಚಕ್ರೇಮಹಾತ್ಮನಾಮ್ ॥ ೮ ॥</div>
					<div class="verse">ಏವಂ ಸುವಿಹಿತೋ ಯಜ್ಞೋಹಯಮೇಧೋಽಭ್ಯವರ್ತತ ।<br />ಲಕ್ಷ್ಮಣೇನಾಭಿಗುಪ್ತಾ ಚ ಹಯಚರ್ಯಾ ಪ್ರವರ್ತತ ॥ ೯ ॥</div>
					<div class="verse">ಈದೃಶಂ ರಾಜಸಿಂಹಸ್ಯ ಯಜ್ಞಪ್ರವರಮುತ್ತಮಮ್ ।<br />ನಾನ್ಯಃ ಶಬ್ದೋಽತ್ತತ್ರ ಹಯಮೇಧೇಮಹಾತ್ಮನಃ ॥ ೧೦ ॥</div>
					<div class="verse">ಛಂದತೋ ದೇಹಿ ದೇಹೀತಿ ಯಾವತ್ತುಷ್ಯಂತಿ ಯಾಚಕಾಃ ।<br />ತಾವತ್​ ಸರ್ವಾಣಿ ದತ್ತಾನಿ ಕ್ರತುಮಧ್ಯೇಮಹಾತ್ಮನಃ ॥ ೧೧ ॥</div>
					<div class="verse">ವಿವಿಧಾನಿ ಚ ಗೌಡಾನಿ ಖಾಂಡವಾನಿ ತಥೈವ ಚ ।<br />ನ ನಿಸ್ಸೃತಂ ಭವತ್ಯೋಷ್ಠಾದ್ವಚನಂಯಾವದರ್ಥಿನಾಮ್ ॥ ೧೨ ॥</div>
					<div class="verse">ತಾವದ್ವಾನರರಕ್ಷೋಭಿರ್ದತ್ತಮೇವಾಭ್ಯದೃಶ್ಯತ ।<br />ನ ಕಶ್ಚಿನ್ಮಲಿನಸ್ತತ್ರ ದೀನೋ ವಾಪ್ಯಥಕರ್ಶಿತಃ ॥ ೧೩ ॥</div>
					<div class="verse">ತಸ್ಮಿನ್​ ಯಜ್ಞವರೇ ರಾಜ್ಞೋಹೃಷ್ಟಪುಷ್ಟಜನಾವೃತೇ ।<br />ಯೇ ಚ ತತ್ರ ಮಹಾತ್ಮಾನೋ ಮುನಯಶ್ಚಿರಜೀವಿನಃ ॥ ೧೪ ॥</div>
					<div class="verse">ನಾಸ್ಮರಂಸ್ತಾದೃಶಂ ಯಜ್ಞಂ ನಾಪ್ಯಾಸೀತ್​ ಸಕದಾಚನ ।<br />ಯಃ ಕೃತವಾನ್​ ಸುವರ್ಣೇನ ಸುವರ್ಣಂಲಭತೇ ಸ್ಮ ಸಃ ॥ ೧೫ ॥</div>
					<div class="verse">ವಿತ್ತಾರ್ಥೀ ಲಭತೇ ವಿತ್ತಂ ರತ್ನಾರ್ಥೀರತ್ನಮೇವ ಚ ।<br />ರಜತಾನಾಂ ಸುವರ್ಣಾನಾಮಶ್ಮನಾಮಥವಾಸಸಾಮ್ ॥ ೧೬ ॥</div>
					<div class="verse">ಅನಿಶಂ ದೀಯಮಾನಾನಾಂ ರಾಶಿಃ ಸಮುಪದೃಶ್ಯತೇ ।<br />ನ ಶಕ್ರಸ್ಯ ಧನೇಶಸ್ಯ ಯಮಸ್ಯ ವರುಣಸ್ಯ ವಾ ॥ ೧೭ ॥</div>
					<div class="verse">ಈದೃಶೋ ದೃಷ್ಟಪೂರ್ವೋ ನಏವಮೂಚುಸ್ತಪೋಧನಾಃ ।<br />ಸರ್ವತ್ರ ವಾನರಾಸ್ತಸ್ಥುಃ ಸರ್ವತ್ರೈವಚ ರಾಕ್ಷಸಾಃ ॥ ೧೮ ॥</div>
					<div class="verse">ವಾಸೋಧನಾನ್ನಮರ್ಥಿಭ್ಯಃ ಪೂರ್ಣಹಸ್ತಾದದುರ್ಭೃಶಮ್ ।<br />ಈದೃಶೋ ರಾಜಸಿಂಹಸ್ಯ ಯಜ್ಞಃ ಸರ್ವಗುಣಾನ್ವಿತಃ ॥ ೧೯ ॥</div>
					<p>ಸಂವತ್ಸರಮಥೋ ಸಾಗ್ರಂ ವರ್ತತೇ ನಚ ಹೀಯತೇ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿನವತಿತಮಃ ಸರ್ಗಃ</div>
					
					
					<div class="sname"><b>ತ್ರಿನವತಿತಮಃ  ಸರ್ಗಃ - ವಾಲ್ಮೀಕಿಸಂದೇಶಃ</b> ೧೯ ಶ್ಲೋಕಗಳು</div>
					<div class="verse">ವರ್ತಮಾನೇ ತಥಾಭೂತೇ ಯಜ್ಞೇ ಚ ಪರಮಾದ್ಭುತೇ ।<br />ಸಶಿಷ್ಯ ಆಜಗಾಮಾಶು ವಾಲ್ಮೀಕಿರ್ಮುನಿಪುಂಗವಃ ॥ ೧ ॥</div>
					<div class="verse">ಸ ದೃಷ್ಟ್ವಾದಿವ್ಯಸಂಕಾಶಂಯಜ್ಞಮದ್ಭುತದರ್ಶನಮ್ ।<br />ಏಕಾಂತೇ ಋಷಿವಾಟಾನಾಂ ಚಕಾರ ಉಟಜಾನ್​ಶುಭಾನ್​ ॥ ೨ ॥</div>
					<div class="verse">ಶಕಟಾಂಶ್ಚ ಬಹೂನ್​ ಪೂರ್ಣಾನ್​ಫಲಮೂಲೈಶ್ಚ ಶೋಭನಾನ್​ ।<br />ವಾಲ್ಮೀಕಿವಾಟೇರುಚಿರೇಽಸ್ಥಾಪಯನ್ನವಿದೂರತಃ ॥ ೩ ॥</div>
					<div class="verse">ಆಸೀತ್​ ಸುಪೂಜಿತೋ ರಾಜ್ಞಾ ಮುನಿಭಿಶ್ಚಮಹಾತ್ಮಭಿಃ ।<br />ವಾಲ್ಮೀಕಿಃ ಸುಮಹಾತೇಜಾ ನ್ಯವಸತ್​ಪರಮಾತ್ಮವಾನ್​ ॥ ೪ ॥</div>
					<div class="verse">ಸ ಶಿಷ್ಯಾವಬ್ರವೀದ್ದೃಷ್ಟೋ ಯುವಾಂಗತ್ವಾ ಸಮಾಹಿತೌ ।<br />ಕೃತ್ಸ್ನಂ ರಾಮಾಯಣಂ ಕಾವ್ಯಂಗಾಯೇಥಾಂ ಪರಯಾ ಮುದಾ ॥ ೫ ॥</div>
					<div class="verse">ಋಷಿವಾಟೇಷು ಪುಣ್ಯೇಷುಬ್ರಾಹ್ಮಣಾವಸಥೇಷು ಚ ।<br />ರಥ್ಯಾಸು ರಾಜಮಾರ್ಗೇಷು ಪಾರ್ಥಿವಾನಾಂಗೃಹೇಷು ಚ ॥ ೬ ॥</div>
					<div class="verse">ರಾಮಸ್ಯ ಭವನದ್ವಾರಿ ಯತ್ರ ಕರ್ಮ ಪ್ರವರ್ತತೇ ।<br /> ಋತ್ವಿಜಾಮಗ್ರತಶ್ಚೈವ ತತ್ರ ಗೇಯಂ ವಿಶೇಷತಃ ॥ ೭ ॥</div>
					<div class="verse">ಇಮಾನಿ ಚ ಫಲಾನ್ಯತ್ರ ಸ್ವಾದೂನಿ ವಿವಿಧಾನಿ ಚ।<br />ಜಾತಾನಿ ಪರ್ವತಾಗ್ರೇಷು ಚಾಸ್ವಾಭ್ಯಾಸ್ವಾದ್ಯ ಗಾಯತಾಮ್ ॥ ೮ ॥</div>
					<div class="verse">ನ ಯಾಸ್ಯಥಃ ಶ್ರಮಂ ವತ್ಸೌಭಕ್ಷಯಿತ್ವಾ ಫಲಾನಿ ವೈ ।<br />ಮೂಲಾನಿ ಚ ಸುಮೃಷ್ಟಾನಿ ನ ರಾಗಾತ್​ಪರಿಹಾಸ್ಯಥಃ ॥ ೯ ॥</div>
					<div class="verse">ಯದಿ ಶಬ್ದಾಪಯೇದ್ರಾಮಃ ಶ್ರವಣಾಯ ಮಹೀಪತಿಃ ।<br />ಋಷೀಣಾಮುಪವಿಷ್ಟಾನಾಂ ತತೋ ಗೇಯಂಪ್ರವರ್ತತಾಮ್ ॥ ೧೦ ॥</div>
					<div class="verse">ದಿವಸೇ ವಿಂಶಂತಿಃ ಸರ್ಗಾ ಗೇಯಾಮಧುರಯಾ ಗಿರಾ ।<br />ಪ್ರಮಾಣೈರ್ಬಹುಭಿಸ್ತತ್ರ ಯಥೋದ್ದಿಷ್ಟಾ ಮಯಾ ಪುರಾ ॥ ೧೧ ॥</div>
					<div class="verse">ಲೋಭಶ್ಚಾಪಿ ನ ಕರ್ತವ್ಯಃ ಸ್ವಲ್ಪೋಽಪಿಧನಕಾಂಕ್ಷಯಾ ।<br />ಕಿಂ ಧನೇನಾಶ್ರಮಸ್ಥಾನಾಂಪಲಮೂಲೋಪಜೀವಿನಾಮ್ ॥ ೧೨ ॥</div>
					<div class="verse">ಯದಿ ಪೃಚ್ಛೇತ್​ ಸ ಕಾಕುತ್ಸ್ಥೋಯುವಾಂ ಕಸ್ಯೇತಿ ದಾರಕೌ ।<br />ಆವಾಂ ವಾಲ್ಮೀಕಿಶಿಷ್ಯೌ ಸ್ವೋ ಬ್ರೂತಮೇವಂನರಾಧಿಪಮ್ ॥ ೧೩ ॥</div>
					<div class="verse">ಇಮಾಸ್ತಂತ್ರೀಃ ಸುಮಧುರಾಃ ಸ್ಥಾನಂವಾಪೂರ್ವದರ್ಶನಮ್ ।<br />ಮೂರ್ಛಯಿತ್ವಾ ಸುಮಧುರಂಗಾಯೇಥಾಂ ವಿಗತಜ್ವರೌ ॥ ೧೪ ॥</div>
					<div class="verse">ಆದಿಪ್ರಭೃತಿ ಗೇಯಂ ಸ್ಯಾನ್ನಚಾವಜ್ಞಾಯ ಪಾರ್ಥಿವಮ್ ।<br />ಪಿತಾ ಹಿ ಸರ್ವಭೂತಾನಾಂ ರಾಜಾ ಭವತಿಧರ್ಮತಃ ॥ ೧೫ ॥</div>
					<div class="verse">ತದ್ಯುವಾಂ ಹೃಷ್ಟಮನಸೌ ಶ್ವಃ ಪ್ರಭಾತೇ ಸಮಾಸ್ಥಿತೌ ।<br />ಗಾಯೇಥಾಂ ಮಧುರಂ ಗೇಯಂತಂತ್ರೀಲಯಸಮನ್ವಿತಮ್ ॥ ೧೬ ॥</div>
					<div class="verse">ಇತಿ ಸಂದಿಶ್ಯ ಬಹುಶೋ ಮುನಿಃ ಪ್ರಾಚೇತಸಸ್ತದಾ ।<br />ವಾಲ್ಮೀಕಿಃ ಪರಮೋದಾರಸ್ತೂಷ್ಣೀಮಾಸೀನ್ಮಹಾಯಶಾಃ ॥ ೧೭ ॥</div>
					<div class="verse">ಸಂದಿಷ್ಟೌ ಮುನಿನಾ ತೇನ ತಾವುಭೌಮೈಥಿಲೀಸುತೌ ।<br />ತಥೈವ ಕರವಾವೇತಿ ನಿರ್ಜಗ್ಮತುರರಿಂದಮೌ॥ ೧೮ ॥</div>
					<div class="verse">ತಾಮದ್ಭುತಾಂ ತೌ ಹೃದಯೇ ಕುಮಾರೌನಿವೇಶ್ಯ ವಾಣೀಮೃಷಿಭಾಷಿತಾಂ ತದಾ ।<br />ಸಮುತ್ಸಕೌ ತೌ ಸಮಮೂಷತುರ್ನಿಶಾಂಯಥಾಶ್ವಿನೌ ಭಾರ್ಗವನೀತಿಸಂಹಿತಾಮ್ ॥ ೧೯ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿನವತಿತಮಃ ಸರ್ಗಃ</div>
					
					
					<div class="sname"><b>ಚತುರ್ನವತಿತಮಃ  ಸರ್ಗಃ - ರಾಮಾಯಣಗಾನಮ್</b> ೩೨ ಶ್ಲೋಕಗಳು</div>
					<div class="verse">ತೌ ರಜನ್ಯಾಂ ಪ್ರಭಾತಾಯಾಂ ಸ್ನಾತೌಹುತಹುತಾಶನೌ ।<br />ಯಥೋಕ್ತಮೃಷಿಣಾ ಪೂರ್ವಂ ಸರ್ವಂತತ್ರೋಪಗಾಯತಾಮ್ ॥ ೧ ॥</div>
					<div class="verse">ತಾಂ ಸ ಶುಶ್ರಾವ ಕಾಕುತ್ಸ್ಥಃ ಪೂರ್ವಾಚಾರ್ಯವಿನಿರ್ಮಿತಾಮ್ ।<br />ಅಪೂರ್ವಾಂ ಪಾಠ್ಯಜಾತಿಂ ಚ ಗೇಯೇನಸಮಲಂಕೃತಾಮ್ ॥ ೨ ॥</div>
					<div class="verse">ಪ್ರಮಾಣೈಬಹುಭಿರ್ಯುಕ್ತಾಂತಂತ್ರೀಲಯಸಮನ್ವಿತಾಮ್ ।<br />ಬಾಲಾಭ್ಯಾಂ ರಾಘವಃ ಶ್ರುತ್ವಾಕೌತೂಹಲಪರೋಽಭವತ್​ ॥ ೩ ॥</div>
					<div class="verse">ಅಥ ಕರ್ಮಾಂತರೇ ರಾಜಾ ಸಮಾಹೂಯಮಹಾಮುನಿಮ್ ।<br />ಪಾರ್ಥಿವಾಂಶ್ಚ ನರವ್ಯಾಘ್ರಃ ಪಂಡಿತಾನ್ನೈಗಮಾಂಸ್ತಥಾ ॥ ೪ ॥</div>
					<div class="verse">ಪೌರಾಣಿಕಾನ್​ ಶಬ್ದವಿದೋ ಯೇ ಚ ವೃದ್ಧಾ ದ್ವಿಜಾತಯಃ ।<br />ಸ್ವರಾಣಾಂ ಲಕ್ಷಣಜ್ಞಾಂಶ್ಚ ಉತ್ಸುಕಾನ್​ದ್ವಿಜಸತ್ತಮಾನ್​ ॥ ೫ ॥</div>
					<div class="verse">ಲಕ್ಷಣಜ್ಞಾಂಶ್ಚ ಗಾಂಧರ್ವಾನ್ನೈಗಮಾಂಶ್ಚ ವಿಶೇಷತಃ ।<br />ಪಾದಾಕ್ಷರಸಮಾಸಜ್ಞಾಂಶ್ಛಂದಸ್ಸುಪರಿನಿಷ್ಠಿತಾನ್​ ॥ ೬ ॥</div>
					<div class="verse">ಕಲಮಾತ್ರಾವಿಭಾಗಜ್ಞಾನ್​ ಜ್ಯೋತಿಷೇ ಚಪರಂ ಗತಾನ್​ ।<br />ಕ್ರಿಯಾಕಲ್ಪವಿದಶ್ಚೈವ ತಥಾಕಾವ್ಯವಿದೋ ಜನಾನ್​ ॥ ೭ ॥</div>
					<div class="verse">ಭಾಷಾಜ್ಞಾನಿಂಗಿತಜ್ಞಾಂಶ್ಚನೈಗಮಾಂಶ್ಚಾಪ್ಯಶೇಷತಃ ।<br /> ಹೇತೂಪಚಾರಕುಶಲಾನ್​ ವಚನೇ ಚಾಪಿಹೈತುಕಾನ್​ ॥ ೮ ॥</div>
					<div class="verse">ಛಂದೋವಿದಃ ಪುರಾಣಜ್ಞಾನ್​ ವೈದಿಕಾನ್​ದ್ವಿಜಸತ್ತಮಾನ್​ ।<br />ಚಿತ್ರಜ್ಞಾನ್​ ವೃತ್ತಸೂತ್ರಜ್ಞಾನ್​ಗೀತನೃತ್ಯವಿಶಾರದಾನ್​ ॥ ೯ ॥</div>
					<div class="verse">ಶಾಸ್ತ್ರಜ್ಞಾನೀತಿನಿಪುಣಾನ್​ವೇದಾಂತಾರ್ಥಪ್ರಬೋಧಕಾನ್​ ।<br />ವಿಶಾನ್​ ಸರ್ವಾನ್​ ಸಮಾನೀಯ ಗಾತಾರೌಸಮವೇಶಯತ್​ ॥ ೧೦ ॥</div>
					<div class="verse">ದೃಷ್ಟ್ವಾ ಮುನಿಗಣಾಃ ಸರ್ವೇ ಪಾರ್ಥಿವಾಶ್ಚಮಹೌಜಸಃ ।<br />ಪಿಬಂತ ಇವ ಚಕ್ಷುರ್ಭಾ್ಯಂ ರಾಜಾನಂ ಗಾಯಕೌಚತೌ॥ ೧೧ ॥</div>
					<div class="verse">ಊಚುಃ ಪರಸ್ಪರಂ ಚೇದಂ ಸರ್ವ ಏವಸಮಂತತಃ ।<br />ಉಭೌ ರಾಮಸ್ಯ ಸದೃಶೌ ಬಿಂಬಾದ್ಬಿಂಬಮಿವೋತ್ಥಿತೌ ॥ ೧೨ ॥</div>
					<div class="verse">ಜಟಿಲೌ ಯದಿ ನ ಸ್ಯಾತಾಂ ನ ವಲ್ಕಲಧರೌ ಯದಿ।<br />ವಿಶೇಷಂ ನಾಧಿಗಚ್ಛಾಮೋ ಗಾಯತೋರಾಘವಸ್ಯ ಚ ॥ ೧೩ ॥</div>
					<div class="verse">ತೇಷಾಂ ಸಂವದತಾಮೇವಂ ಶ್ರೋತೄಣಾಂಹರ್ಷವರ್ಧನಮ್ ।<br />ಗೇಯಂ ಪ್ರಚಕ್ರತುಸ್ತತ್ರ ತಾವುಭೌಮುನಿದಾರಕೌ ॥ ೧೪ ॥</div>
					<div class="verse">ತತಃ ಪ್ರವೃತ್ತಂ ಮಧುರಂಗಾಂಧರ್ವಮತಿಮಾನುಷಮ್ ।<br />ನ ಚ ತೃಪ್ತಿಂ ಯಯುಃ ಸರ್ವೇಶ್ರೋತಾರೋ ಗಾನಸಂಪದಾ ॥ ೧೫ ॥</div>
					<div class="verse">ಪ್ರವೃತ್ತಮಾದಿತಃ ಪೂರ್ವಸರ್ಗಂನಾರದದರ್ಶಿತಮ್ ।<br />ತತಃ ಪ್ರಭೃತಿ ಸರ್ಗಾಂಶ್ಚ ಯಾವದ್ವಿಂಶತ್ಯಗಾಯತಾಮ್ ॥ ೧೬ ॥</div>
					<div class="verse">ತತೋಽಪರಾಹ್ಣ ಸಮಯೇ ರಾಘವಃ ಸಮಭಾಷತ ।<br />ಶ್ರುತ್ವಾ ವಿಂಶತಿಸರ್ಗಾಂಸ್ತಾನ್​ ಭ್ರಾತರಂಭ್ರಾತೃವತ್ಸಲಃ ॥ ೧೭ ॥</div>
					<div class="verse">ಅಷ್ಟಾದಶಸಹಸ್ರಾಣಿ ಸುವರ್ಣಸ್ಯ ಮಹಾತ್ಮನೋಃ ।<br />ಪ್ರಯಚ್ಛ ಶೀಘ್ರಂ ಕಾಕುತ್ಸ್ಥ ಯದನ್ಯದಭಿಕಾಂಕ್ಷಿತಮ್ ॥ ೧೮ ॥</div>
					<div class="verse">ದದೌ ಶೀಘ್ರಂ ಸ ಕಾಕುತ್ಸ್ಥೋಬಾಲಯೋರ್ವೈ ಪೃಥಕ್​ ಪೃಥಕ್​ ।<br />ದೀಯಮಾನಂ ಸುವರ್ಣಂ ತು ನಾಗೃಹ್ಣೀತಾಂಕುಶೀಲವೌ ॥ ೧೯ ॥</div>
					<div class="verse">ಊಚುತುಶ್ಚ ಮಹಾತ್ಮಾನೌ ಕಿಮನೇನೇತಿವಿಸ್ಮಿತೌ ।<br />ವನ್ಯೇನ ಫಲಮೂಲೇನ ನಿರತೌ ವನವಾಸಿನೌ॥ ೨೦ ॥</div>
					<div class="verse">ಸುವರ್ಣೇನ ಹಿರಣ್ಯೇನ ಕಿಂ ಕರಿಷ್ಯಾಮಹೇವನೇ ।<br />ತಥಾ ತಯೋಃ ಪ್ರಬ್ರುವತೋಕುತೂಹಲಸಮನ್ವಿತಾಃ ॥ ೨೧ ॥</div>
					<div class="verse">ಶ್ರೋತಾರಶ್ಚೈವ ರಾಮಶ್ಚ ಸರ್ವ ಏವಸುವಿಸ್ಮಿತಾಃ ।<br />ತಸ್ಯ ಚೈವಾಗಮಂ ರಾಮಃ ಕಾವ್ಯಸ್ಯ ಶ್ರೋತುಮುತ್ಸುಕಃ ॥ ೨೨ ॥</div>
					<div class="verse">ಪಪ್ರಚ್ಛ ತೌ ಮಹಾತೇಜಾಸ್ತಾವುಭೌಮುನಿದಾರಕೌ ।<br />ಕಿಂಪ್ರಮಾಣಮಿದಂ ಕಾವ್ಯಂ ಕಾ ಪ್ರತಿಷ್ಠಾ ಮಹಾತ್ಮನಃ ॥ ೨೩ ॥</div>
					<div class="verse">ಕರ್ತಾ ಕಾವ್ಯಸ್ಯ ಮಹತಃ ಕ್ವ ಚಾಸೌ ಮುನಿಪುಂಗವಃ ।<br />ಪೃಚ್ಛಂತಂ ರಾಘವಂವಾಕ್ಯಮೂಚತುರ್ಮುನಿದಾರಕೌ ॥ ೨೪ ॥</div>
					<div class="verse">ವಾಲ್ಮೀಕಿರ್ಭಗವಾನ್​ ಕರ್ತಾ ಸಂಪ್ರಾಪ್ತೋಯಜ್ಞಸಂವಿಧಾಮ್ ।<br />ಯೇನೇದಂ ಚರಿತಂ ತುಭ್ಯಮಶೇಷಂಸಂಪ್ರದರ್ಶಿತಮ್ ॥ ೨೫ ॥</div>
					<div class="verse">ಸಂನಿಬದ್ಧಂ ಹಿ ಶ್ಲೋಕಾನಾಂಚತುರ್ವಿಂಶತ್ಸಹಸ್ರಕಮ್ ।<br />ಉಪಾಖ್ಯಾನಶತಂ ಚೈವ ಭಾರ್ಗವೇಣ ತಪಸ್ವಿನಾ ॥ ೨೬ ॥</div>
					<div class="verse">ಆದಿಪ್ರಭೃತಿ ವೈ ರಾಜನ್​ ಪಂಚ ಸರ್ಗಶತಾನಿಚ ।<br />ಕಾಂಡಾನಿ ಷಟ್​ ಕೃತಾನೀಹ ಸೋತ್ತರಾಣಿಮಹಾತ್ಮನಾ ॥ ೨೭ ॥</div>
					<div class="verse">ಕೃತಾನಿ ಗುರುಣಾಸ್ಮಾಕಮೃಷಿಣಾ ಚರಿತಂತವ ।<br />ಪ್ರತಿಷ್ಠಾಜೀವಿತಂ ಯಾವತ್ತಾವತ್​ ಸರ್ವಸ್ಯ ವರ್ತತೇ ॥ ೨೮ ॥</div>
					<div class="verse">ಯದಿ ಬುದ್ಧಿಃ ಕೃತಾ ರಾಜನ್​ ಶ್ರವಣಾಯಮಹಾರಥ ।<br />ಕರ್ಮಾಂತರೇಕ್ಷಣೀಭೂತಸ್ತಚ್ಛೃಣುಷ್ವ ಸಹಾನುಜಃ ॥ ೨೯ ॥</div>
					<div class="verse">ಬಾಢಮಿತ್ಯಬ್ರವೀದ್ರಾಮಸ್ತೌ ಚಾನುಜ್ಞಾಪ್ಯ ರಾಘವಮ್ ।<br />ಪ್ರಹೃಷ್ಟೌ ಜಗ್ಮತುಃ ಸ್ಥಾನಂಯತ್ರಾಸ್ತೇ ಮುನಿಪುಂಗವಃ ॥ ೩೦ ॥</div>
					<div class="verse">ರಾಮೋಽಪಿ ಮುನಿಭಿಃ ಸಾರ್ಧಂ ಪಾರ್ಥಿವೈಶ್ಚಮಹಾತ್ಮಭಿಃ ।<br />ಶ್ರುತ್ವಾ ತದ್ಗೀತಿಮಾಧುರ್ಯಂ ಕರ್ಮಶಾಲಾಮುಪಾಗಮತ್​ ॥ ೩೧ ॥</div>
					<p>ಶುಶ್ರಾವ ತತ್ತಾಲಲಯೋಪಪನ್ನಂ </p>
					<div class="verse">ಸರ್ಗಾನ್ವಿತಂಸುಸ್ವರಶಬ್ದಯುಕ್ತಮ್ ।<br />ತಂತ್ರೀಲಯವ್ಯಂಜನಯೋಗಯುಕ್ ಅ್ತಂಕುಶೀಲವಾಭ್ಯಾಂ ಪರಿಗೀಯಮಾನಮ್ ॥ ೩೨ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ನವತಿತಮಃ ಸರ್ಗಃ</div>
					
					
					<div class="sname"><b>ಪಂಚನವತಿತಮಃ  ಸರ್ಗಃ - ವಾಲ್ಮೀಕಿದೂತಪ್ರೇಷಣಮ್</b> ೧೭ ಶ್ಲೋಕಗಳು</div>
					<div class="verse">ರಾಮೋ ಬಹೂನ್ಯಹಾನ್ಯೇವಂ ತದ್ಗೀತಂಪರಮಂ ಶುಭಮ್ ।<br />ಶುಶ್ರಾವ ಮುನಿಭಿಃ ಸಾರ್ಧಂ ಪಾರ್ಥಿವೈಃಸಹ ವಾನರೈಃ ॥ ೧ ॥</div>
					<div class="verse">ತಸ್ಮಿನ್​ ಗೀತೇ ತು ವಿಜ್ಞಾಯ ಸೀತಾಪುತ್ರೌ ಕುಶೀಲವೌ ।<br />ತಸ್ಯಾಃ ಪರಿಷದೋ ಮಧ್ಯೇ ರಾಮೋವಚನಮಬ್ರವೀತ್​ ॥ ೨ ॥</div>
					<div class="verse">ದೂತಾನ್​ ಶುದ್ಧಸಮಾಚಾರಾನಾಹೂತಯಾತ್ಮಮನೀಷಯಾ ।<br />ಮದ್ವಚೋ ಬ್ರೂತ ಗಚ್ಛಧ್ವಮಿತೋಭಗವತೋಽಂತಿಕಮ್ ॥ ೩ ॥</div>
					<div class="verse">ಯದಿ ಶುದ್ಧಸಮಾಚಾರಾ ಯದಿ ವಾವೀತಕಲ್ಮಷಾ ।<br />ಕರೋತ್ವಿಹಾತ್ಮನಃ ಶುದ್ಧಿಮನುಮಾನ್ಯ ಮಹಾಮುನಿಮ್ ॥ ೪ ॥</div>
					<div class="verse">ಛಂದಂ ಮುನೇಶ್ಚ ವಿಜ್ಞಾಯ ಸೀತಾಯಾಶ್ಚ ಮನೋಗತಮ್ ।<br />ಪ್ರತ್ಯಯಂ ದಾತುಕಾಯಾಸ್ತತಃ ಶಂಸತ ಮೇ ಲಘು ॥ ೫ ॥</div>
					<div class="verse">ಶ್ವಃ ಪ್ರಭಾತೇ ತು ಶಪಥಂ ಮೈಥಿಲೀಜನಕಾತ್ಮಜಾ ।<br />ಕರೋತು ಪರಿಷನ್ಮಧ್ಯೇಶೋಧನಾರ್ಥಂ ಮಮೈವ ಚ ॥ ೬ ॥</div>
					<div class="verse">ಶ್ರತ್ವಾ ತು ರಾಘವಸ್ಯೈತದ್ವಚಃ ಪರಮಮದ್ಭುತಮ್ ।<br />ದೂತಾಃ ಸಂಪ್ರಯಯುರ್ವಾಟಂಯತ್ರಾಸ್ತೇ ಮುನಿಪುಂಗವಃ ॥ ೭ ॥</div>
					<div class="verse">ತೇ ಪ್ರಣಮ್ಯ ಮಹಾತ್ಮಾನಂ ಜ್ವಲಂತಮಮಿತಪ್ರಭಮ್ ।<br />ಊಚುಸ್ತೇ ರಾಮವಾಕ್ಯಾನಿ ಮೃದೂನಿಮಧುರಾಣಿ ಚ ॥ ೮ ॥</div>
					<div class="verse">ತೇಷಾಂ ತದ್ವ್ಯಾಹೃತಂ ಶ್ರುತ್ವಾ ರಾಮಸ್ಯಚ ಮನೋಗತಮ್ ।<br />ವಿಜ್ಞಾಯ ಸುಮಹಾತೇಜಾಮುನಿರ್ವಾಕ್ಯಮಥಾಬ್ರವೀತ್​ ॥ ೯ ॥</div>
					<div class="verse">ಏವಂ ಭವತು ಭದ್ರಂ ವೋ ಯಥಾ ವದತಿರಾಘವಃ ।<br />ತಥಾ ಕರಿಷ್ಯತೇ ಸೀತಾ ದೈವತಂ ಹಿ ಪತಿಃ ಸ್ತ್ರಿಯಾಃ ॥ ೧೦ ॥</div>
					<div class="verse">ತಥೋಕ್ತಾ ಮುನಿನಾ ಸರ್ವೇ ರಾಮದೂತಾಮಹೌಜಸಃ ।<br />ಪ್ರತ್ಯೇತ್ಯ ರಾಘವಂ ಕ್ಷಿಪ್ರಂಮುನಿವಾಕ್ಯಂ ಬಭಾಷಿರೇ ॥ ೧೧ ॥</div>
					<div class="verse">ತತಃ ಪ್ರಹೃಷ್ಟಃ ಕಾಕುತ್ಸ್ಥಃ ಶ್ರುತ್ವಾವಾಕ್ಯಂ ಮಹಾತ್ಮನಃ ।<br />ಋಷೀಂಸ್ತತ್ರ ಸಮೇತಾಂಶ್ಚರಾಜ್ಞಶ್ಚೈವಾಭ್ಯಭಾಷತ ॥ ೧೨ ॥</div>
					<div class="verse">ಭಗವಂತಃ ಸಶಿಷ್ಯಾ ವೈ ಸಾನುಗಾಶ್ಚ ನರಾಧಿಪಾಃ ।<br />ಪಶ್ಯಂತು ಸೀತಾಶಪಥಂ ಯಶ್ಚೈವಾನ್ಯೋಽಪಿ ಕಾಂಕ್ಷತೇ ॥ ೧೩ ॥</div>
					<div class="verse">ತಸ್ಯ ತದ್ವಚನಂ ಶ್ರುತ್ವಾ ರಾಘವಸ್ಯ ಮಹಾತ್ಮನಃ ।<br />ಸರ್ವೇಷಾಮೃಷಿಮುಖ್ಯಾನಾಂ ಸಾಧುವಾದೋಮಹಾನಭೂತ್​ ॥ ೧೪ ॥</div>
					<div class="verse">ರಾಜಾನಶ್ಚ ಮಹಾತ್ಮಾನಂ ಪ್ರಶಂಸಂತಿ ಸ್ಮ ರಾಘವಮ್ ।<br />ಉಪಪನ್ನಂ ನರಶ್ರೇಷ್ಠ ತ್ವಯ್ಯೇವಭುವಿ ನಾನ್ಯತಃ ॥ ೧೫ ॥</div>
					<div class="verse">ಏವಂ ವಿನಿಶ್ಚಯಂ ಕೃತ್ವಾ ಶ್ವೋಭೂತ ಇತಿ ರಾಘವಃ ।<br />ವಿಸರ್ಜಯಾಮಾಸ ತದಾ ಸರ್ವಾಂಸ್ತಾನ್​ಶತ್ರುಸೂದನಃ ॥ ೧೬ ॥</div>
					<div class="verse">ಇತಿ ಸಂಪ್ರವಿಚಾರ್ಯ ರಾಜಸಿಂಹಃಶ್ವೋಭೂತೇ ಶಪಥಸ್ಯ ನಿಶ್ಚಯಂ ವೈ ।<br />ವಿಸಸರ್ಜ ಮುನೀನ್ನೃಪಾಂಶ್ಚ ಸರ್ವಾನ್​ಸ ಮಹಾತ್ಮಾ ಮಹತೋಮಹಾನುಭಾವಃ ॥ ೧೭ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚನವತಿತಮಃ ಸರ್ಗಃ</div>
					
					
					<div class="sname"><b>ಷಣ್ಣವತಿತಮಃ  ಸರ್ಗಃ - ವಾಲ್ಮೀಕಿಪ್ರತ್ಯಯದಾನಮ್</b> ೨೪ ಶ್ಲೋಕಗಳು</div>
					<div class="verse">ತಸ್ಯಾಂ ರಜನ್ಯಾಂ ವ್ಯುಷ್ಟಾಯಾಂಯಜ್ಞವಾಟಗತೋ ನೃಪಃ ।<br />ಋಷೀನ್​ ಸರ್ವಾನ್​ ಮಹಾತೇಜಾಃ ಶಬ್ದಾಪಯತಿರಾಘವಃ ॥ ೧ ॥</div>
					<div class="verse">ವಸಿಷ್ಠೋ ವಾಮದೇವಶ್ಚ ಜಾಬಾಲಿರಥಕಾಶ್ಯಪಃ ।<br />ವಿಶ್ವಾಮಿತ್ರೋ ದೀರ್ಘತಪಾ ದುರ್ವಾಸಾಶ್ಚಮಹಾತಪಾಃ ॥ ೨ ॥</div>
					<div class="verse">ಪುಲಸ್ತ್ಯೋಽಪಿ ತಥಾಶಕ್ತಿರ್ಭಾರ್ಗವಶ್ಚೈವ ವಾಮನಃ ।<br />ಮಾರ್ಕಂಡೇಯಶ್ಚದೀರ್ಘಾಯುರ್ಮೌದ್ಗಲ್ಯಶ್ಚ ಮಹಾಯಶಾಃ ॥ ೩ ॥</div>
					<div class="verse">ಗರ್ಗಶ್ಚ ಚ್ಯವನಶ್ಚೈವ ಶತಾನಂದಶ್ಚ ಧರ್ಮವಿತ್​ ।<br />ಭರದ್ವಾಜಶ್ಚ ತೇಜಸ್ವೀ ಹ್ಯಗ್ನಿಪುತ್ರಶ್ಚಸುಪ್ರಭಃ ॥ ೪ ॥</div>
					<div class="verse">ನಾರದಃ ಪರ್ವತಶ್ಚೈವ ಗೌತಮಶ್ಚಮಹಾಯಶಾಃ । ಕಾತ್ಯಾಯನಃ ಸುಯಜ್ಞಶ್ಚಹ್ಯಗಸ್ತ್ಯಸ್ತಪಸಾಂ ನಿಧಿಃ ॥</div>
					<div class="verse">ಏತೇ ಚಾನ್ಯೇ ಬಹವೋ ಮುನಯಃ ಸಂಶಿತವ್ರತಾಃ ।<br />ಕೌತೂಹಲಸಮಾವಿಷ್ಟಾಃ ಸರ್ವ ಏವಸಮಾಗತಾಃ ॥ ೬ ॥</div>
					<div class="verse">ರಾಕ್ಷಸಾಶ್ಚ ಮಹಾವೀರ್ಯಾ ವಾನರಾಶ್ಚಮಹಾಬಲಾಃ ।<br />ಸರ್ವ ಏವ ಸಮಾಗ್ಮುರ್ಮಹಾತ್ಮಾನಃ ಕುತೂಹಲಾತ್​ ॥ ೭ ॥</div>
					<div class="verse">ಕ್ಷತ್ರಿಯಾ ಯೇ ಚ ಶೂದ್ರಾಶ್ಚ ವೈಶ್ಯಾಶ್ಚೈವ ಸಹಸ್ರಶಃ ।<br />ನಾನಾದೇಶಗತಾಶ್ಚೈವ ಬ್ರಾಹ್ಮಣಾಃ ಸಂಶಿತವ್ರತಾಃ ॥ ೮ ॥</div>
					<div class="verse">ಜ್ಞಾನನಿಷ್ಠಾಃ ಕರ್ಮನಿಷ್ಠಾ ಯೋಗನಿಷ್ಠಾಸ್ತಥಾಪರೇ ।<br />ಸೀತಾಶಪಥವೀಕ್ಷಾರ್ಥಂ ಸರ್ವ ಏವಸಮಾಗತಾಃ ॥ ೯ ॥</div>
					<div class="verse">ತದಾ ಸಮಾಗತಂಸರ್ವಮಶ್ಮಭೂತಮಿವಾಚಲಮ್ ।<br />ಶ್ರುತ್ವಾ ಮುನಿವರಸ್ತೂರ್ಣಂ ಸಸೀತಃ ಸಮುಪಾಗಮತ್​ ॥ ೧೦ ॥</div>
					<div class="verse">ತಮೃಷಿಂ ಪೃಷ್ಠತಃ ಸೀತಾತ್ವನ್ವಗಚ್ಛದವಾಙ್ಮುಖೀ ।<br />ಕೃತಾಂಜಲಿರ್ಬಾಷ್ಪಗಲಾ ಕೃತ್ವಾ ರಾಮಂಮನೋಗತಮ್ ॥ ೧೧ ॥</div>
					<div class="verse">ದೃಷ್ಟ್ವಾ ಶ್ರುತಿಮಿವಾಯಾಂತೀಂಬ್ರಹ್ಮಾಣಮನುಗಾಮಿನೀಮ್ ।<br />ವಾಲ್ಮೀಕೇಃ ಪೃಷ್ಠತಃ ಸೀತಾಂ ಸಾಧುವಾದೋಮಹಾನಭೂತ್​ ॥ ೧೨ ॥</div>
					<div class="verse">ತತೋ ಹಲಹಲಾಶಬ್ದಃ ಸರ್ವೇಷಾಮೇವಮಾಬಭೌ ।<br />ದುಃಖಜನ್ಮವಿಶಾಲೇನ ಶೋಕೇನಾಕುಲಿತಾತ್ಮನಾಮ್ ॥ ೧೩ ॥</div>
					<div class="verse">ಸಾಧು ರಾಮೇತಿ ಕೇಚಿತ್ತು ಸಾಧು ಸೀತೇತಿಚಾಪರೇ ।<br />ಉಭಾವೇವ ಚ ತತ್ರಾನ್ಯೇ ಪ್ರೇಕ್ಷಕಾಃ ಸಂಪ್ರಚಕ್ರುಶುಃ ॥ ೧೪ ॥</div>
					<div class="verse">ತತೋ ಮಧ್ಯೇ ಜನೌಘಸ್ಯ ಪ್ರವಿಶ್ಯ ಮುನಿಪುಂಗವಃ ।<br />ಸೀತಾಸಹಾಯೋ ವಾಲ್ಮೀಕಿರಿತಿ ಹೋವಾಚರಾಘವಮ್ ॥ ೧೫ ॥</div>
					<div class="verse">ಇಯಂ ದಾಶರಥೇ ಸೀತಾ ಸುವ್ರತಾಧರ್ಮಚಾರಿಣೀ ।<br />ಅಪವಾದಾತ್​ ಪರಿತ್ಯಕ್ತಾ ಮಮಾಶ್ರಮಸಮೀಪತಃ ॥ ೧೬ ॥</div>
					<div class="verse">ಲೋಕಾಪವಾದಭೀತಸ್ಯ ತವ ರಾಮಮಹಾವ್ರತ ।<br />ಪ್ರತ್ಯಯಂ ದಾಸ್ಯತೇ ಸೀತಾತಮನುಜ್ಞಾತುಮರ್ಹಸಿ ॥ ೧೭ ॥</div>
					<div class="verse">ಇಮೌ ತು ಜಾನಕೀಪುತ್ರಾವುಭೌ ಚಯಮಜಾತಕೌ ।<br />ಸುತೌ ತವೈವ ದುರ್ಧರ್ಷೌಸತ್ಯಮೇತದ್ಬ್ರವೀಮಿ ತೇ ॥ ೧೮ ॥</div>
					<div class="verse">ಪ್ರಚೇತಸೋಽಹಂ ದಶಮಃ ಪುತ್ರೋರಾಘವನಂದನ ।<br /> ಸ ಸ್ಮರಾಮ್ಯನೃತಂ ವಾಕ್ಯಮಿಮೌ ತು ತವಪುತ್ರಕೌ ॥ ೧೯ ॥</div>
					<div class="verse">ಬಹುವರ್ಷಸಹಸ್ರಾಣಿ ತಪಶ್ಚರ್ಯಾ ಮಯಾ ಕೃತಾ ।<br />ನೋಪಾಶ್ನೀಯಾಂ ಫಲಂ ತಸ್ಯಾ ದುಷ್ಟೇಯಂ ಯದಿ ಮೈಥಿಲೀ ॥ ೨೦ ॥</div>
					<div class="verse">ಮನಸಾ ಕರ್ಮಣಾ ವಾಚಾ ಭೂತಪೂರ್ವಂ ನಕಿಲ್ಬಿಷಮ್ ।<br />ತಸ್ಯಾಹಂ ಫಲಮಶ್ನಾಮಿ ಅಪಾಪಾ ಯದಿಮೈಥಿಲೀ ॥ ೨೧ ॥</div>
					<div class="verse">ಅಹಂ ಪಂಚಸು ಭೂತೇಷುಮನಃಷಷ್ಠೇಷು ರಾಘವ ।<br />ವಿಚಿಂತ್ಯ ಸೀತಾ ಶುದ್ಧೇತಿ ಜಗ್ರಾಹ ವನನಿರ್ಝರೇ ॥ ೨೨ ॥</div>
					<div class="verse">ಇಯಂ ಶುದ್ಧಸಮಾಚಾರಾ ಅಪಾಪಾಪತಿದೇವತಾ ।<br />ಲೋಕಾಪವಾದಭೀತಸ್ಯ ಪ್ರತ್ಯಯಂತವ ದಾಸ್ಯತಿ ॥ ೨೩ ॥</div>
					<div class="verse">ತಸ್ಮಾದಿಯಂ ನರವರಾತ್ಮಜಶುದ್ಧಭಾವಾ ದಿವ್ಯೇನ ದೃಷ್ಟಿವಿಷಯೇಣ ತದಾಪ್ರವಿಷ್ಟಾ ।<br />ಲೋಕಾಪವಾದಕಲುಷೀಕೃತಚೇತಸಾತ್ಯಕ್ತಾ ತ್ವಯಾ ಪ್ರಿಯತಮಾವಿದಿತಾಪಿ ಶುದ್ಧಾ ॥ ೨೪ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಣ್ಣವತಿತಮಃ ಸರ್ಗಃ</div>
					
					
					<div class="sname"><b>ಸಪ್ತನವತಿತಮಃ  ಸರ್ಗಃ - ಸೀತಾರಸಾತಲಪ್ರವೇಶಃ </b> ೨೭ ಶ್ಲೋಕಗಳು</div>
					<div class="verse">ವಾಲ್ಮೀಕಿನೈಮುಕ್ತಸ್ತು ರಾಘವಃ ಪ್ರತ್ಯಭಾಷತ ।<br />ಪ್ರಾಂಜಲಿರ್ಜಗತೋ ಮಧ್ಯೇ ದೃಷ್ಟ್ವಾ ತಾಂವರವರ್ಣಿನೀಮ್ ॥ ೧ ॥</div>
					<div class="verse">ಏವಮೇತನ್ಮಹಾಭಾಗ ಯಥಾ ವದಸಿ ಧರ್ಮವಿತ್​ ।<br />ಪ್ರತ್ಯಯಸ್ತು ಮಮ ಬ್ರಹ್ಮಂಸ್ತವವಾಕ್ಯೈರಕಲ್ಮಷೈಃ ॥ ೨ ॥</div>
					<div class="verse">ಪ್ರತ್ಯಯಸ್ತು ಪುರಾ ವೃತ್ತೋವೈದೇಹ್ಯಾಃ ಸುರಸಂನಿಧೌ ।<br />ಶಪಥಸ್ತು ಕೃತಸ್ತತ್ರ ತೇನ ವೇಶ್ಮಪ್ರವೇಶಿತಾ ॥ ೩ ॥</div>
					<div class="verse">ಲೋಕಾಪವಾದೋ ಬಲವಾನ್​ ಯೇನ ತ್ಯಕ್ತಾ ಹಿಮೈಥಿಲೀ ।<br />ಸೇಯಂಲೋಕಭಯಾದ್ಬ್ರಹ್ಮನ್ನಪಾಪೇತ್ಯಭಿಜಾನತಾ॥ ೪ ॥</div>
					<div class="verse">ಪರಿತ್ಯಕ್ತಾ ಮಯಾ ಸೀತಾ ತದ್ಭವಾನ್​ಕ್ಷಂತುಮರ್ಹತಿ ।<br />ಜಾನಾಮಿ ಚೇಮೌ ಪುತ್ರೌ ಮೇ ಯಮಜಾತೌ ಕುಶೀಲವೌ ॥ ೫ ॥</div>
					<div class="verse">ಶುದ್ಧಾಯಾಂ ಜಗತೋ ಮಧ್ಯೇ ಮೈಥಿಲ್ಯಾಂ ಪ್ರೀತಿರಸ್ತು ಮೇ ।<br />ಅಭಿಪ್ರಾಯಂ ತು ವಿಜ್ಞಾಯ ರಾಮಸ್ಯ ಸುರಸತ್ತಮಾಃ ॥ ೬ ॥</div>
					<div class="verse">ಸೀತಾಯಾಃ ಶಪಥೇ ತಸ್ಮಿನ್​ ಮಹೇಂದ್ರಾದ್ಯಾ ಮಹೌಜಸಃ ।<br />ಪಿತಾಮಹಂ ಪುರಸ್ಕೃತ್ಯ ಸರ್ವ ಏವಸಮಾಗತಾಃ ॥ ೭ ॥</div>
					<div class="verse">ಆದಿತ್ಯಾ ವಸವೋ ರುದ್ರಾಃ ಹ್ಯಶ್ವಿನೌಸಮರುದ್ಗಣಾಃ ।<br />ಗಂಧರ್ವಾಪ್ಸರಸಶ್ಚೈವ ಸರ್ವ ಏವಸಮಾಗತಾಃ ॥ ೮ ॥</div>
					<div class="verse">ಸಾಧ್ಯಾಶ್ಚ ವಿಶ್ವೇದೇವಾಶ್ಚ ಸರ್ವೇ ಚಪರಮರ್ಷಯಃ ।<br />ನಾಗಾಃ ಸುಪರ್ಣಾಃ ಸಿದ್ಧಾಶ್ಚ ತೇ ಸರ್ವೇಹೃಷ್ಟಮಾನಸಾಃ ॥ ೯ ॥</div>
					<div class="verse">ಸೀತಾಶಪಥಸಂಭ್ರಾಂತಾಃ ಸರ್ವ ಏವಸಮಾಗತಾಃ ।<br />ದೃಷ್ಟ್ವಾ ದೇವನೃಷೀಂಶ್ಚೈವ ರಾಘವಃ ಪುನರಬ್ರವೀತ್​ ॥ ೧೦ ॥</div>
					<div class="verse">ಪ್ರತ್ಯಯೋ ಮೇ ಸುರಶ್ರೇಷ್ಠಾ ಋಷಿವಾಕ್ಯೈರಕಲ್ಮಷೈಃ ।<br />ಶುದ್ಧಾಯಾಂ ಜಗತೋ ಮಧ್ಯೇ ವೈದೇಹ್ಯಾಂ ಪ್ರೀತಿರಸ್ತು ಮೇ ॥ ೧೧ ॥</div>
					<div class="verse">ತತೋ ವಾಯುಃ ಶುಭಃ ಪುಣ್ಯೋ ದಿವ್ಯಗಂಧೋ ಮನೋರಮಃ ।<br />ತಜ್ಜನೌಘಂ ಸುರಶ್ರೇಷ್ಠೋಹ್ಲಾದಯಾಮಾಸ ಸರ್ವತಃ ॥ ೧೨ ॥</div>
					<div class="verse">ತದದ್ಭುತಮಿವಾಚಿಂತ್ಯಂ ನಿರೈಕ್ಷಂತಸಮಾಗತಾಃ ।<br />ಮಾನವಾಃ ಸರ್ವರಾಷ್ಟ್ರೇಭ್ಯಃ ಪೂರ್ವಂಕೃತಯುಗೇ ಯಥಾ ॥ ೧೩ ॥</div>
					<div class="verse">ಸರ್ವಾನ್​ ಸಮಾಗತಾನ್​ ದೃಷ್ಟ್ವಾ ಸೀತಾಕಾಷಾಯವಾಸಿನೀ ।<br />ಅಬ್ರವೀತ್​ಪ್ರಾಂಜಲಿರ್ವಾಕ್ಯಮಧೋದೃಷ್ಟಿರವಾಙ್ಮುಖೀ ॥</div>
					<div class="verse">೧೪ ಯಥಾಹಂ ರಾಘವಾದನ್ಯಂ ಮನಸಾಪಿ ನಚಿಂತಯೇ ।<br />ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೫ ॥</div>
					<div class="verse">ಮನಸಾ ಕರ್ಮಣಾ ವಾಚಾ ಯಥಾ ರಾಮಂಸಮರ್ಚಯೇ ।<br />ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೬ ॥</div>
					<div class="verse">ಯಥೈತತ್​ ಸತ್ಯಮುಕ್ತಂ ಮೇ ವೇದ್ಮಿರಾಮಾತ್​ ಪರಂ ನ ಚ ।<br />ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೭ ॥</div>
					<div class="verse">ತಥಾ ಶಪಂತ್ಯಾಂ ವೈದೇಹ್ಯಾಂ ಪ್ರಾದುರಾಸೀತ್ತದದ್ಭುತಮ್ ।<br />ಭೂತಲಾದುತ್ಥಿತಂ ದಿವ್ಯಂ ಸಿಂಹಾಸನಮನುತ್ತಮಮ್ ॥ ೧೮ ॥</div>
					<div class="verse">ಧ್ರಿಯಮಾಣಂ ಶಿರೋಭಿಸ್ತು ನಾಗೈರಮಿತವಿಕ್ರಮೈಃ ।<br />ದಿವ್ಯಂ ದಿವ್ಯೇನ ವಪುಷಾದಿವ್ಯರತ್ನವಿಭೂಷಿತೈಃ ॥ ೧೯ ॥</div>
					<div class="verse">ತಸ್ಮಿಂಸ್ತು ಧರಣೀ ದೇವೀ ಬಾಹುಭ್ಯಾಂಗೃಹ್ಯ ಮೈಥಿಲೀಮ್ ।<br />ಸ್ವಾಗತೇನಾಭಿನಂದ್ಯೈನಾಮಾಸನೇಚೋಪವೇಶಯತ್​ ॥ ೨೦ ॥</div>
					<div class="verse">ತಾಮಾಸನಗತಾಂ ದೃಷ್ಟ್ವಾ ಪ್ರವಿಶಂತೀಂರಸಾತಲಮ್ ।<br />ಪುಷ್ಪವೃಷ್ಟಿ ರವಿಚ್ಛಿನ್ನಾ ದಿವ್ಯಾ ಸೀತಾಮವಾಕಿರತ್​ ॥ ೨೧ ॥</div>
					<div class="verse">ಸಾಧುಕಾರಶ್ಚ ಸುಮಹಾನ್​ ದೇವಾನಾಂಸಹಸೋತ್ಥಿತಃ ।<br />ಸಾಧು ಸಾಧ್ವಿತಿ ವೈ ಸೀತೇ ಯಸ್ಯಾಸ್ತೇಶೀಲಮೀದೃಶಮ್ ॥ ೨೨ ॥</div>
					<div class="verse">ಏವಂ ಬಹುವಿಧಾ ವಾಚೋ ಹ್ಯಂತರಿಕ್ಷಗತಾಃ ಸುರಾಃ ।<br />ವ್ಯಾಜಹ್ರುರ್ಹೃಷ್ಟಮನಸೋ ದೃಷ್ಟ್ವಾಸೀತಾಪ್ರವೇಶನಮ್ ॥ ೨೩ ॥</div>
					<div class="verse">ಯಜ್ಞವಾಟಗತಾಶ್ಚಾಪಿ ಮುನಯಃ ಸರ್ವ ಏವ ತೇ ।<br />ರಾಜಾನಶ್ಚ ನರವ್ಯಾಘ್ರಾವಿಸ್ಮಯಾನ್ನೋಪರೇಮಿರೇ ॥ ೨೪ ॥</div>
					<div class="verse">ಅಂತರಿಕ್ಷೇ ಚ ಭೂಮೌ ಚ ಸರ್ವೇಸ್ಥಾವರಜಂಗಮಾಃ ।<br />ದಾನವಾಶ್ಚ ಮಹಾಕಾಯಾಃ ಪಾತಾಲೇ ಪನ್ನಗಾಧಿಪಾಃ ॥ ೨೫ ॥</div>
					<div class="verse">ಕೇಚಿದ್ವಿನೇದುಃ ಸಂಹೃಷ್ಟಾಃ ಕೇಚಿದ್ಧ್ಯಾನಪರಾಯಣಾಃ ।<br />ಕೇಚಿದ್ರಾಮಂ ನಿರೀಕ್ಷಂತೇ ಕೇಚಿತ್​ಸೀತಾಮಚೇತನಾಃ ॥ ೨೬ ॥</div>
					<div class="verse">ಸೀತಾಪ್ರವೇಶನಂ ದೃಷ್ಟ್ವಾ ತೇಷಾಮಾಸೀತ್​ಸಮಾಗಮಃ ।<br />ತನ್ಮುಹೂರ್ತಮಿವಾತ್ಯರ್ಥಂ ಸಮಂಸಂಮೋಹಿತಂ ಜಗತ್​ ॥ ೨೭ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತನವತಿತಮಃ ಸರ್ಗಃ</div>
					
					
					<div class="sname"><b>ಅಷ್ಟನವತಿತಮಃ  ಸರ್ಗಃ - ರಾಮಕೋಪೋಪಶಮಃ </b> ೨೮ ಶ್ಲೋಕಗಳು</div>
					<div class="verse">ರಸಾತಲಂ ಪ್ರವಿಷ್ಟಾಯಾಂ ವೈದೇಹ್ಯಾಂಸರ್ವವಾನರಾಃ ।<br />ಚಕ್ರುಶುಃ ಸಾಧು ಸಾಧ್ವೀತಿಮುನಯೋ ರಾಮಸಂನಿಧೌ ॥</div>
					<div class="verse">ದಂಡಕಾಷ್ಠಮವಷ್ಟಭ್ಯ ಬಾಷ್ಪವ್ಯಾಕುಲಿತೇಕ್ಷಣಃ ।<br />ಅವಾಕ್ಶಿರಾ ದೀನಮನಾ ರಾಮೋ ಹ್ಯಾಸೀತ್​ಸುದುಃಖಿತಃ ॥ ೨ ॥</div>
					<div class="verse">ಸ ರುದಿತ್ವಾ ಚಿರಂ ಕಾಲಂ ಬಹುಶೋಬಾಷ್ಪಮುತ್ಸೃಜನ್​ ।<br />ಕ್ರೋಧಶೋಕಸಮಾವಿಷ್ಟೋ ರಾಮೋವಚನಮಬ್ರವೀತ್​ ॥ ೩ ॥</div>
					<div class="verse">ಅಭೂತಪೂರ್ವಂ ಶೋಕಂ ಮೇ ಮನಃ ಸ್ಪ್ರಷ್ಟುಮಿವೇಚ್ಛತಿ ।<br />ಪಶ್ಯತೋ ಮೇ ಯಥಾ ನಷ್ಟಾ ಸೀತಾಶ್ರೀರಿವ ರೂಪಿಣೀ ॥ ೪ ॥</div>
					<div class="verse">ಸಾದರ್ಶನಂ ಪುರಾ ಸೀತಾ ಲಂಕಾಂ ಪಾರೇಮಹೋದಧೇಃ ।<br />ತತಶ್ಚಾಪಿ ಮಯನೀತಾ ಕಿಂಪುನರ್ವಸುಧಾತಲಾತ್​ ॥ ೫ ॥</div>
					<div class="verse">ವಸುಧೇ ದೇವಿ ಭವತಿ ಸೀತಾ ನಿರ್ಯಾತ್ಯತಾಂಮಮ ।<br />ದರ್ಶಯಿಷ್ಯಾಮಿ ವಾ ರೋಷಂ ಯಥಾಮಾಮವಗಚ್ಛಸಿ ॥ ೬ ॥</div>
					<div class="verse">ಕಾಮಂ ಶ್ವಶ್ರೂರ್ಮಮೈವ ತ್ವಂ ತ್ವತ್ಸಕಾಶಾದ್ಧಿ ಮೈಥಿಲೀ ।<br />ಕರ್ಷತಾ ಹಲಹಸ್ತೇನಜನಕೇನೋದ್ಧೃತಾ ಪುರಾ ॥</div>
					<div class="verse">ತಸ್ಮಾನ್ನಿರ್ಯಾತ್ಯತಾಂ ಸೀತಾ ವಿವರಂ ವಾಪ್ರಯಚ್ಛ ಮೇ ।<br />ಪಾತಾಲೇ ನಾಕಪೃಷ್ಟೇ ವಾ ವಸೇಯಂಸಹಿತಸ್ತಯಾ ॥ ೮ ॥</div>
					<div class="verse">ಆನಯ ತ್ವಂ ಹಿ ಸೀತಾಂ ಮತ್ತೋಽಹಂಮೈಥಿಲೀಕೃತೇ ।<br />ನ ಮೆ ದಾಸ್ಯಸಿ ಚೇತ್​ ಸೀತಾಂ ಯಥಾರೂಪಾಂಮಹೀತಲೇ ॥ ೯ ॥</div>
					<div class="verse">ಸಪರ್ವತವನಾಂ ಕೃತ್ಸ್ನಾಂ ವಿಧಮಿಷ್ಯಾಮಿತೇ ಸ್ಥಿತಿಮ್ ।<br />ನಾಶಯಿಷ್ಯಾಮ್ಯಹಂ ಭೂಮಿಂಸರ್ವಮಾಪೋ ಭವತ್ವಿಹ ॥ ೧೦ ॥</div>
					<div class="verse">ಏವಂ ಬ್ರುವಾಣೇ ಕಾಕುತ್ಸ್ಥೇಕ್ರೋಧಶೋಕಸಮನ್ವಿತೇ ।<br />ಬ್ರಹ್ಮಾ ಸುರಗಣೈಃ ಸಾರ್ಧಮುವಾಚರಘುನಂದನಮ್ ॥ ೧೧ ॥</div>
					<div class="verse">ರಾಮ ರಾಮ ನ ಸಂತಾಪಂ ಕರ್ತುಮರ್ಹಸಿ ಸುವ್ರತ ।<br />ಸ್ಮರ ತ್ವಂ ಪೂರ್ವಕಂ ಭಾವಂ ಮಂತ್ರಂಚಾಮಿತ್ರಕರ್ಶನಃ ॥ ೧೨ ॥</div>
					<div class="verse">ನ ಖಲು ತ್ವಾಂ ಮಹಾಬಾಹೋ ಸ್ಮಾರಯೇಯಮನುತ್ತಮಮ್ ।<br />ಇಮಂ ಮುಹೂರ್ತಂ ದುರ್ಧರ್ಷ ಸ್ಮರತ್ವಂ ಜನ್ಮ ವೈಷ್ಣವಮ್ ॥ ೧೩ ॥</div>
					<div class="verse">ಸೀತಾ ಹಿ ವಿಮಲಾ ಸಾಧ್ವೀ ತವಪೂರ್ವಪರಾಯಣಾ ।<br />ನಾಗಲೋಕಂ ಸುಖಂಪ್ರಾಯಾತ್ತ್ವದಾಶ್ರಯತಪೋಬಲಾತ್​ ॥ ೧೪ ॥</div>
					<div class="verse">ಸ್ವರ್ಗೇ ತೇ ಸಂಗಮೋ ಭೂಯೋಭವಿಷ್ಯತಿ ನ ಸಂಶಯಃ ।<br />ಅಸ್ಯಾಸ್ತು ಪರಿಷನ್ಮಧ್ಯೇ ಯದ್ಬ್ರವೀಮಿನಿಬೋಧ ತತ್​ ॥ ೧೫ ॥</div>
					<div class="verse">ಏತದೇವ ಹಿ ಕಾವ್ಯಂ ತೇ ಕಾವ್ಯಾನಾಮುತ್ತಮಂ ಶ್ರುತಮ್ ।<br />ಸರ್ವಂ ವಿಸ್ತರತೋ ರಾಮ ವ್ಯಾಖ್ಯಾಸ್ಯತಿ ನಸಂಶಯಃ ॥ ೧೬ ॥</div>
					<div class="verse">ಜನ್ಮಪ್ರಭೃತಿ ತೇ ವೀರಸುಖದುಃಖೋಪಸೇವನಮ್ ।<br />ಭವಿಷ್ಯದುತ್ತರಂ ಚೇಹ ಸರ್ವಂ ವಾಲ್ಮೀಕಿನಾಕೃತಮ್ ॥ ೧೭ ॥</div>
					<div class="verse">ಆದಿಕಾವ್ಯಮಿದಂ ರಾಮ ತ್ವಯಿ ಸರ್ವಂಪ್ರತಿಷ್ಠಿತಮ್ ।<br />ನ ಹ್ಯನ್ಯೋರ್ಽಹತಿ ಕಾವ್ಯಾನಾಂಯಶೋಭಾಗ್ರಾಘವಾದ್ಯತೇ ॥ ೧೮ ॥</div>
					<div class="verse">ಶ್ರುತಂ ತೇ ಪೂರ್ವಮೇತದ್ಧಿ ಮಯಾಸರ್ವಂ ಸುರೈಃ ಸಹ ।<br />ದಿವ್ಯಮದ್ಭುತರೂಪಂ ಚಸತ್ಯವಾಕ್ಯಮನಾವೃತಮ್ ॥ ೧೯ ॥</div>
					<div class="verse">ಸ ತ್ವಂ ಪುರುಷಶಾರ್ದೂಲ ಧರ್ಮೇಣಸುಸಮಾಹಿತಃ ।<br />ಶೇಷಂ ಭವಿಷ್ಯಂ ಕಾಕುತ್ಸ್ಥ ಕಾವ್ಯಂರಾಮಾಯಣಂ ಶೃಣು ॥ ೨೦ ॥</div>
					<div class="verse">ಉತ್ತರಂ ನಾಮ ಕಾವ್ಯಸ್ಯ ಶೇಷಮತ್ರಮಹಾಯಶಃ ।<br />ತಚ್ಛ್ರುಣುಷ್ವ ಮಹಾತೇಜ ಋಷಿಭಿಃ ಸಾರ್ಧಮುತ್ತಮಮ್ ॥ ೨೧ ॥</div>
					<div class="verse">ನ ಖಲ್ವನ್ಯೇನ ಕಾಕುತ್ಸ್ಥ ಶ್ರೋತವ್ಯಮಿದಮುತ್ತಮಮ್ ।<br />ಪರಮಂ ಋಷಿಣಾ ವೀರ ತ್ವಯ್ಯೇವರಘುನಂದನ ॥ ೨೨ ॥</div>
					<div class="verse">ಏತಾವದುಕ್ತ್ವಾ ವಚನಂ ಬ್ರಹ್ಮಾ ತ್ರಿಭುವನೇಶ್ವರಃ ।<br />ಜಗಾಮ ತ್ರಿದಿವಂ ದೇವೋ ದೇವೈಃ ಸಹಸಬಾಂಧವೈಃ ॥ ೨೩ ॥</div>
					<div class="verse">ಯೇ ಚ ತತ್ರ ಮಹಾತ್ಮಾನ ಋಷಯೋಬ್ರಾಹ್ಮಲೌಕಿಕಾಃ ।<br />ಬ್ರಹ್ಮಣಾ ಸಮನುಜ್ಞಾತಾ ನ್ಯವರ್ತಂತಮಹೌಜಸಃ ॥ ೨೪ ॥</div>
					<div class="verse">ಉತ್ತರಂ ಶ್ರೋತುಮನಸೋ ಭವಿಷ್ಯಂಯಚ್ಚ ರಾಘವೇ ।<br />ತತೋ ರಾಮಃ ಶುಭಾಂ ವಾಣೀಂದೇವದೇವೇನ ಭಾಷಿತಾಮ್ ॥ ೨೫ ॥</div>
					<div class="verse">ಶ್ರುತ್ವಾ ಪರಮತೇಜಸ್ವೀವಾಲ್ಮೀಕಿಮಿದಮಬ್ರವೀತ್​ ।<br />ಭಗವನ್​ ಶ್ರೋತುಮನಸ ಋಷಯೋಬ್ರಾಹ್ಮಲೌಕಿಕಾಃ ॥ ೨೬ ॥</div>
					<div class="verse">ಭವಿಷ್ಯದುತ್ತರಂ ಯನ್ಮೇಶ್ವೋಭೂತೇ ಸಂಪ್ರವರ್ತತಾಮ್ ।<br />ಏವಂ ವಿನಿಶ್ಚಯಂ ಕೃತ್ವಾ ಸಂಪ್ರಗೃಹ್ಯಕುಶೀಲವೌ ॥ ೨೭ ॥</div>
					<div class="verse">ತಂ ಜನೌಘಂ ವಿಸೃಜ್ಯಾಥಪರ್ಣಶಾಲಾಮುಪಾಗಮತ್​ ।<br />ತಾಮೇವ ಶೋಚತಃ ಸೀತಾಂ ಸಾವ್ಯತೀಯಾಯ ಶರ್ವರೀ ॥ ೨೮ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟನವತಿತಮಃ ಸರ್ಗಃ</div>
					
					
					<div class="sname"><b>ಏಕೋನಶತತಮಃ  ಸರ್ಗಃ - ಕೌಸಲ್ಯಾದಿಕಾಲಧರ್ಮಃ</b> ೨೦ ಶ್ಲೋಕಗಳು</div>
					<div class="verse">ರಜನ್ಯಾಂ ತು ಪ್ರಭಾತಾಯಾಂ ಸಮಾನೀಯಮಹಾಮುನೀನ್​ ।<br />ಗೀಯತಾಮವಿಶಂಕಾಭ್ಯಾಂ ರಾಮಃ ಪುತ್ರಾವುವಾಚ ಹ ॥ ೧ ॥</div>
					<div class="verse">ತತಃ ಸಮುಪವಿಷ್ಟೇಷು ಬ್ರಹ್ಮರ್ಷಿಷುಮಹಾತ್ಮಸು ।<br />ಭವಿಷ್ಯದುತ್ತರಂ ಕಾವ್ಯಂ ಜಗತುಸ್ತೌಕುಶೀಲವೌ ॥ ೨ ॥</div>
					<div class="verse">ಪ್ರವಿಷ್ಟಾಯಾಂ ತು ಸೀತಾಯಾಂ ಭೂತಲಂಸತ್ಯಸಂಪದಾ ।<br />ತಸ್ಯಾವಸಾನೇ ಯಜ್ಞಸ್ಯ ರಾಮಃ ಪರಮದುರ್ಮನಾಃ ॥ ೩ ॥</div>
					<div class="verse">ಅಪಶ್ಯಮಾನೋ ವೈದೇಹೀಂ ಮೇನೇ ಶೂನ್ಯಮಿದಂ ಜಗತ್​ ।<br />ಶೋಕೇನ ಪರಮಾಯಸ್ತೋ ನ ಶಾಂತಿಃ ಮನಸಾಗಮತ್​ ॥ ೪ ॥</div>
					<div class="verse">ವಿಸೃಜ್ಯ ಪಾರ್ಥಿವಾನ್​ಸರ್ವಾನ್ನೃಕ್ಷವಾನರರಾಕ್ಷಸಾನ್​ ।<br />ಜನೌಘಂ ವಿಪ್ರಮುಖ್ಯಾನಾಂ ವಿತ್ತಪೂರ್ವಂವಿಸೃಜ್ಯ ಚ ॥ ೫ ॥</div>
					<div class="verse">ಏವಂ ಸಮಾಪ್ಯ ಯಜ್ಞಂ ತು ವಿಧಿವತ್​ ಸ ತುರಾಘವಃ ।<br /> ತತೋ ವಿಸೃಜ್ಯ ತಾನ್​ ಸರ್ವಾನ್​ ರಾಮೋರಾಜೀವಲೋಚನಃ ॥ ೬ ॥</div>
					<div class="verse">ಹೃದಿ ಕೃತ್ವಾ ತದಾ ಸೀತಾಮಯೋಧ್ಯಾಂ ಪ್ರವಿವೇಶ ಹ ।<br />ಇಷ್ಟಯಜ್ಞೋ ನರಪತಿಃ ಪುತ್ರದ್ವಯಸಮನ್ವಿತಃ ॥</div>
					<div class="verse">ನ ಸೀತಾಯಾಃ ಪರಾಂ ಭಾರ್ಯಾಂ ವವ್ರೇ ಸರಘುನಂದನಃ ।<br />ಯಜ್ಞ ಯಜ್ಞೇ ಚ ಪತ್ನ್ಯರ್ಥಂ ಜಾನಕೀಕಾಂಚನೀ ಭವತ್​ ॥ ೮ ॥</div>
					<div class="verse">ದಶ ವರ್ಷಸಹಸ್ರಾಣಿವಾಜಿಮೇಧಾನಥಾಕರೋತ್​ ।<br />ವಾಜಪೇಯಾನ್​ ದಶಗುಣಾಂಸ್ತಥಾಬಹುಸುವರ್ಣಕಾನ್​ ॥ ೯ ॥</div>
					<div class="verse">ಅಗ್ನಿಷ್ಟೋಮಾತಿರಾತ್ರಾಭ್ಯಾಂಗೋಸವೈಶ್ಚ ಮಹಾಧನೈಃ ।<br />ಈಜೇ ಕ್ರತುಭಿರನ್ಯೈಶ್ಚ ಸಶ್ರೀಮಾನಾಪ್ತದಕ್ಷಿಣೈಃ ॥ ೧೦ ॥</div>
					<div class="verse">ಏವಂ ಸ ಕಾಲಃ ಸುಮಹಾನ್​ ರಾಜ್ಯಸ್ಥಸ್ಯ ಮಹಾತ್ಮನಃ ।<br />ಧರ್ಮೇ ಪ್ರಯತಮಾನಸ್ಯ ವ್ಯತೀಯಾದ್ರಾಘವಸ್ಯ ತು ॥ ೧೧ ॥</div>
					<div class="verse">ಅನುರಂಜಂತಿ ರಾಜಾನಮಹನ್ಯಹನಿರಾಘವಮ್ ।<br />ಋಕ್ಷವಾನರರಕ್ಷಾಂಸಿ ಸ್ಥಿತಾ ರಾಮಸ್ಯ ಶಾಸನೇ ॥ ೧೨ ॥</div>
					<div class="verse">ಕಾಲೇ ವರ್ಷತಿ ಪರ್ಜನ್ಯಃ ಸುಭಿಕ್ಷಂ ವಿಮಲಾದಿಶಃ ।<br /> ಹೃಷ್ಟಪುಷ್ಟಜನಾಕೀರ್ಣಂ ಪುರಂಜನಪದಸ್ತಥಾ ॥ ೧೩ ॥</div>
					<div class="verse">ನಾಕಾಲೇ ಮ್ರಿಯತೇ ಕಶ್ಚಿನ್ನ ವ್ಯಾಧಿಃ ಪ್ರಾಣಿನಾಂ ತಥಾ ।<br />ನಾನರ್ಥೋ ವಿದ್ಯತೇ ಕಶ್ಚಿದ್ರಾಮೇ ರಾಜ್ಯಂಪ್ರಶಾಸತಿ ॥ ೧೪ ॥</div>
					<div class="verse">ಅಥ ದೀರ್ಘಸ್ಯ ಕಾಲಸ್ಯ ರಾಮಮಾತಾಯಶಸ್ವಿನಿ ।<br />ಪುತ್ರಪೌತ್ರೈಃ ಪರಿವೃತಾಕಾಲಧರ್ಮಮುಪಾಗಮತ್​ ॥ ೧೫ ॥</div>
					<div class="verse">ಅನ್ವಿಯಾಯ ಸುಮಿತ್ರಾ ಚ ಕೈಕೇಯೀ ಚಯಶಸ್ವಿನೀ ।<br />ಧರ್ಮಂ ಕೃತ್ವಾ ಬಹುವಿಧಂ ತ್ರಿದಿವೇಪರ್ಯವಸ್ಥಿತಾ ॥ ೧೬ ॥</div>
					<div class="verse">ಸರ್ವಾಃ ಪ್ರಮುದಿತಾಃ ಸ್ವರ್ಗೇ ರಾಜ್ಞಾ ದಶರಥೇನ ಚ ।<br />ಸಮಾಗತಾ ಮಹಾಭಾಗಾಃ ಸರ್ವಧರ್ಮಂ ಚಲೇಭಿರೇ ॥ ೧೭ ॥</div>
					<div class="verse">ತಾಸಾಂ ರಾಮೋ ಮಹಾದಾನಂ ಕಾಲೇ ಕಾಲೇಪ್ರಯಚ್ಛತಿ ।<br />ವಾತೄಣಾಮವಿಶೇಷೇಣ ಬ್ರಾಹ್ಮಣೇಷುತಪಸ್ವಿಷು ॥ ೧೮ ॥</div>
					<div class="verse">ಪಿತ್ರ್ಯಾಣಿ ಬ್ರಹ್ಮರತ್ನಾನಿ ಯಜ್ಞಾನ್​ಪರಮದುಸ್ತರಾನ್​ ।<br />ಚಕಾರ ರಾಮೋ ಧರ್ಮಾತ್ಮಾ ಪಿತೄನ್​ಪರಮದುಸ್ತರಾನ್​ ॥ ೧೯ ॥</div>
					<div class="verse">ಏವಂ ವರ್ಷಸಹಸ್ರಾಣಿ ಬಹೂನ್ಯಥಯಯುಃ ಸುಖಮ್ ।<br /> ಯಜ್ಞೈರ್ಬಹುವಿಧಂ ಧರ್ಮಂವರ್ಧಯಾನಸ್ಯ ಸರ್ವದಾ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಶತತಮಃ ಸರ್ಗಃ</div>
					
					
					<div class="sname"><b>ಶತತಮಃ  ಸರ್ಗಃ - ಗಂಧರ್ವವಿಷಯವಿಜಯಯಾತ್ರಾ</b> ೨೫ ಶ್ಲೋಕಗಳು</div>
					<div class="verse">ಕಸ್ಯಚಿತ್ತ್ವಥ ಕಾಸ್ಯ ಯುಧಾಜಿತ್​ಕೇಕಯೋ ನೃಪಃ ।<br />ಸ್ವಗುರುಂ ಪ್ರೇಷಯಾಮಾಸರಾಘವಾಯ ಮಹಾತ್ಮನೇ ॥ ೧ ॥</div>
					<div class="verse">ಗಾರ್ಗ್ಯಮಂಗಿರಸಃ ಪುತ್​ಂಬ್ರಹ್ಮರ್ಷಿಮಮಿತಪ್ರಭಮ್ ।<br />ದಶ ಚಾಶ್ವಸಹಸ್ರಾಣೀಪ್ರೀತಿದಾನಮನುತ್ತಮಮ್ ॥</div>
					<div class="verse">ಕಂಬಲಾನಿ ಚ ರತ್ನಾನಿಚಿತ್ರವಸ್ತ್ರಮಥೋತ್ತಮಮ್ ।<br />ರಾಮಾಯ ಪ್ರದದೌ ರಾಜಾಶುಭಾನ್ಯಾಭರಣಾನಿ ಚ ॥ ೩ ॥</div>
					<div class="verse">ಶ್ರುತ್ವಾ ತು ರಾಘವೋ ಧೀಮಾನ್​ಬ್ರಹ್ಮರ್ಷಿಂ ಗಾರ್ಗ್ಯಮಾಗತಮ್ ।<br />ಮಾತುಲಸ್ಯಾಶ್ವಪತಿನಃ ಪ್ರಹಿತಂತನ್ಮಹದ್ಧನಮ್ ॥ ೪ ॥</div>
					<div class="verse">ಪ್ರತ್ಯುದ್ಗಮ್ಯ ಚ ಕಾಕುತ್ಸ್ಥ ಕ್ರೋಶಮಾತ್ರಂ ಸಹಾನುಜಃ ।<br />ಗಾರ್ಗ್ಯಂ ಸಂಪೂಜಯಾಮಾಸ ಯಥಾಶಕ್ರೋ ಬೃಹಸ್ಪತಿಮ್ ॥ ೫ ॥</div>
					<div class="verse">ತಥಾ ಸಂಪೂಜ್ಯ ತಮೃಷಿಂ ತದ್ಧನಂಪ್ರತಿಗೃಹ್ಯ ಚ ।<br />ಪೃಷ್ಟಾ ಪ್ರತಿಪದಂ ಸರ್ವಂ ಕುಶಲಂಮಾತುಲಸ್ಯ ಚ ॥ ೬ ॥</div>
					<div class="verse">ಉಪವಿಷ್ಟಂ ಮಹಾಭಾಗಂ ರಾಮಃ ಪ್ರಷ್ಟುಂಪ್ರಚಕ್ರಮೇ ।<br />ಕಿಮಾಹ ಮಾತುಲೋ ವಾಕ್ಯಂ ಯದರ್ಥಂಭಗವಾನಿಹ ॥ ೭ ॥</div>
					<div class="verse">ಪ್ರಾಪತೋ ವಾಕ್ಯವಿದಾಂ ಶ್ರೇಷ್ಠಃ ಸಾಕ್ಷಾದಿವ ಬೃಹಸ್ಪತಿಃ ।<br />ರಾಮಸ್ಯ ಭಾಷಿತಂ ಶ್ರುತ್ವಾ ಮಹರ್ಷಿಃ ಕಾರ್ಯವಿಸ್ತರಮ್ ॥ ೮ ॥</div>
					<div class="verse">ವಕ್ತುಮದ್ಭುತಸಂಕಾಶಂರಾಘವಾಯೋಪಚಕ್ರಮೇ ।<br />ಮಾತುಲಸ್ತೇ ಮಹಾಬಾಹೋ ವಾಕ್ಯಮಾಹನರರ್ಷಭ ॥ ೯ ॥</div>
					<div class="verse">ಯುಧಾಜಿತ್​ ಪ್ರೀತಿಸಂಯುಕ್ತಂಶ್ರೂಯತಾಂ ಯದಿ ರೋಚತೇ ।<br />ಅಯಂ ಗಂಧರ್ವವಿಷಯಃ ಫಲಮೂಲೋಪಶೋಭಿತಃ ॥ ೧೦ ॥</div>
					<div class="verse">ಸಿಂಧೋರುಭಯತಃ ಪಾರ್ಶೆ್ವÃ ದೇಶಃ ಪರಮಶೋಭನಃ ।<br />ತಂ ಚ ರಕ್ಷಂತಿ ಗಂಧರ್ವಾಃ ಸಾಯುಧಾಯುದ್ಧಕೋವಿದಾಃ ॥ ೧೧ ॥</div>
					<div class="verse">ಶೈಲೂಷಸ್ಯ ಸುತಾ ವೀರ ತ್ರಿಕೂಟ್ಯೋವೈ ಮಹಾಬಲಾಃ ।<br />ತಾನ್​ ವಿನಿರ್ಜಿತ್ಯ ಕಾಕುತ್ಸ್ಥ ಗಂಧರ್ವನಗರಂ ಶುಭಮ್ ॥ ೧೨ ॥</div>
					<div class="verse">ನಿವೇಶಯ ಮಹಾಬಾಹೋ ಸ್ವಪುರೇಸುಸಮಾಹಿತೇ ।<br />ಅನ್ಯಸ್ಯ ನ ಗತಿಸ್ತತ್ರ ದೇಶಃ ಪರಮಶೋಭನಃ ॥ ೧೩ ॥</div>
					<div class="verse">ರೋಚತಾಂ ತೇ ಮಹಾಬಾಹೋ ನಾಹಂತ್ವಾಮಹಿತಂ ವದೇ ।<br />ತಚ್ಛ್ರುತ್ವಾ ರಾಘವಃ ಪ್ರೀತೋಮಹರ್ಷೇರ್ಮಾತುಲಸ್ಯ ಚ ॥ ೧೪ ॥</div>
					<div class="verse">ಉವಾಚ ಬಾಢಮಿತ್ಯೇವ ಭರತಂಚಾನ್ವವೈಕ್ಷತ ।<br />ಸೋಽಬ್ರವೀದ್ರಾಘವಃ ಪ್ರೀತಃ ಸಾಂಜಲಿಪ್ರಗ್ರಹೋ ದ್ವಿಜಮ್ ॥ ೧೫ ॥</div>
					<div class="verse">ಇಮೌ ಕುಮಾರೌ ತಂ ದೇಶಂ ಬ್ರಹ್ಮರ್ಷೇವಿಚರಿಷ್ಯತಃ ।<br />ಭರತಸ್ಯಾತ್ಮಜೌ ವೀರೌ ತಕ್ಷಃ ಪುಷ್ಕಲ ಏವಚ॥ ೧೬ ॥</div>
					<div class="verse">ಮಾತುಲೇನ ಸುಗುಪ್ತೌ ತು ಧರ್ಮೇಣಸುಸಮಾಹಿತೌ ।<br />ಭರತಂ ಚಾಗ್ರತಃ ಕೃತ್ವಾ ಕುಮಾರೌಸಬಲಾನುಗೌ ॥ ೧೭ ॥</div>
					<div class="verse">ನಿಹತ್ಯ ಗಂಧರ್ವಸುತಾನ್​ ದ್ವೇ ಪುರೇವಿಭಜಿಷ್ಯತಃ ।<br />ನಿವೇಶ್ಯ ತೇ ಪುರವರೇ ಆತ್ಮಜೌಸಂನಿವೇಶ್ಯ ಚ ॥ ೧೮ ॥</div>
					<div class="verse">ಆಗಮಿಷ್ಯತಿ ಮೇ ಭೂಯಃ ಸಕಾಶಮತಿಧಾರ್ಮಿಕಃ ।<br />ಬ್ರಹರ್ಷಿಮೇವಮುಕ್ತಾ ತು ಭರತಂ ಸಬಲಾನುಗಮ್ ॥ ೧೯ ॥</div>
					<div class="verse">ಆಜ್ಞಾಪಯಾಮಾಸ ತದಾ ಕುಮಾರೌಚಾಭ್ಯಷೇಚಯತ್​ ।<br />ನಕ್ಷತ್ರೇಣ ಚ ಸೌಮ್ಯೇನಪುರಸ್ಕೃತ್ಯಾಂಗಿರಃಸುತಮ್ ॥ ೨೦ ॥</div>
					<div class="verse">ಭರತಃ ಸಹ ಸೈನ್ಯೇನ ಕುಮಾರಾಭ್ಯಾಂವಿನಿರ್ಯಯೌ ।<br />ಸಾ ಸೇನಾ ಶಕ್ರಯುಕ್ತೇವನಗರಾನ್ನಿರ್ಯಯಾವಥ ॥ ೨೧ ॥</div>
					<div class="verse">ರಾಘವಾನುಗತಾ ದೂರಂ ದುರಾಧರ್ಷಾ ಸುರೈರಪಿ ।<br />ಮಾಂಸಾದಾನಿ ಚ ಸತ್ತ್ವಾನಿ ರಕ್ಷಾಂಸಿ ಸುಮಹಾಂತಿ ಚ ॥ ೨೨ ॥</div>
					<div class="verse">ಅನುಜಗ್ಮುರ್ಹಿ ಭರತಂ ರುಧಿರಸ್ಯ ಪಿಪಾಸಯಾ ।<br />ಭೂತಗ್ರಾಮಾಶ್ಚ ಬಹವೋಮಾಂಸಭಕ್ಷ್ಯಾಃ ಸುದಾರುಣಾಃ ॥ ೨೩ ॥</div>
					<div class="verse">ಗಂಧರ್ವಪುತ್ರಮಾಂಸಾನಿಭೋಕ್ತುಕಾಮಾಃ ಸಹಸ್ರಶಃ ।<br />ಸಿಂಹವ್ಯಾಘ್ರವರಾಹಾಣಾಂ ಖೇಚರಾಣಾಂ ಚಪಕ್ಷಿಣಾಮ್ ॥ ೨೪ ॥</div>
					<div class="verse">ಬಹೂನಿ ವೈ ಸಹಸ್ರಾಣಿ ಸೇನಾಯಾಯಯುರಗ್ರತಃ ।<br />ಅಧ್ಯರ್ಧಮಾಸಮುಷಿತಾ ಪಥಿ ಸೇನಾನಿರಾಮಯಾ ॥ ೨೫ ॥</div>
					<p>ಹೃಷ್ಟಪುಷ್ಟಜನಾಕೀರ್ಣಂ ಕೇಕಯಂಸಮುಪಾಗಮತ್​ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಶತತಮಃ ಸರ್ಗಃ</div>
					
					
					<div class="sname"><b>ಏಕೋತ್ತರಶತತಮಃ  ಸರ್ಗಃ - ತಕ್ಷಪುಷ್ಕಲನಿವೇಶಃ</b> ೧೮ ಶ್ಲೋಕಗಳು</div>
					<div class="verse">ಶ್ರುತ್ವಾ ಸೇನಾಪತಿಂ ಪ್ರಾಪ್ತಂ ಭರತಂಕೇಕಯಾಧಿಪಃ ।<br />ಯುಧಾಜಿದ್ಗಾರ್ಗ್ಯಸಹಿತಂ ಪರಾಂಪ್ರೀತಿಮುಪಾಗಮತ್​ ॥ ೧ ॥</div>
					<div class="verse">ಸ ನಿರ್ಯಯೌ ಜನೌಘೇನ ಮಹತಾಕೇಕಯಾಧಿಪಃ ।<br />ತ್ವರಮಾಣೋಽಚಕ್ರಾಮ ಗಂಧರ್ವಾನ್​ಕಾಮರೂಪಿಣಃ ॥ ೨ ॥</div>
					<div class="verse">ಭರತಶ್ಚ ಯುಧಾಜಿಚ್ಚ ಸಮೇತೌಲಘುವಿಕ್ರಮೈಃ ।<br />ಗಂಧರ್ವನಗರಿಂ ಪ್ರಾಪ್ತೌ ಸಬಲೌಸಪದಾನುಗೌ ॥ ೩ ॥</div>
					<div class="verse">ಶ್ರುತ್ವಾ ತು ಭರತಂ ಪ್ರಾಪ್ತಂಗಂಧರ್ವಾಸ್ತೇ ಸಮಾಗತಾಃ ।<br />ಯೋದ್ಧುಕಾಮಾ ಮಹಾವೀರ್ಯಾ ವ್ಯನದನ್​ ವೈ ಸಮಂತತಃ ॥ ೪ ॥</div>
					<div class="verse">ತತಃ ಸಮಭವದ್ಯುದ್ಧಂ ತುಮುಲಂರೋಮಹರ್ಷಣಮ್ ।<br />ಸಪ್ತರಾತ್ರಂ ಮಹಾಭೀಮಂ ನಚಾನ್ಯತರಯೋರ್ಜಯಃ ॥ ೫ ॥</div>
					<div class="verse">ಖಡ್ಗಶಕ್ತಿಧನುರ್ಗಾ್ರಹಾ ನದ್ಯಃ ಶೋಣಿತಸಂಸ್ರವಾಃ ।<br />ನೃ ಕಲೇವರವಾಹಿನ್ಯಃ ಪ್ರವೃತ್ತಾಃ ಸರ್ವತೋ ದಿಶಮ್ ॥ ೬ ॥</div>
					<div class="verse">ತತೋ ರಾಮಾನುಜಃ ಕ್ರುದ್ಧಃ ಕಾಲಸ್ಯಾಸ್ತ್ರಂ ಸುದಾರುನಮ್ ।<br />ಸಂವರ್ತಂ ನಾಮ ಭರತೋಗಂಧರ್ವೇಷ್ವಭ್ಯಚೋದಯತ್​ ॥ ೭ ॥</div>
					<div class="verse">ತೇ ಬದ್ಧಾಃ ಕಾಲಪಾಶೇನ ಸಂವರ್ತೇನವಿದಾರಿತಾಃ ।<br />ಕ್ಷಣೇನಾಭಿಹತಾಸ್ತೇನ ತಿಸ್ರಃ ಕೋಟ್ಯೋ ಮಹಾತ್ಮನಾಮ್ ॥</div>
					<div class="verse">ತಂ ಘಾತಂ ಘೋರಸಂಕಾಶಂ ನ ಸ್ಮರಂತಿದಿವೌಕಸಃ ।<br />ನಿಮೇಷಾಂತರಮಾತ್ರೇಣ ತಾದೃಶಾನಾಂಮಹಾತ್ಮನಾಮ್ ॥ ೯ ॥</div>
					<div class="verse">ಹತೇಷು ತೇಷು ಸರ್ವೇಷು ಭರತಃ ಕೈಕಯೀಸುತಃ ।<br />ನಿವೇಶಯಾಮಾಸ ತದಾ ಸಮೃದ್ಧೇ ದ್ವೇಪುರೋತ್ತಮೇ ॥ ೧೦ ॥</div>
					<div class="verse">ತಕ್ಷಂ ತಕ್ಷಶಿಲಾಯಾಂ ತು ಪುಷ್ಕಲಂಪುಷ್ಕಲಾವತೇ ।<br />ಗಂಧರ್ವದೇಶೇ ರುಚಿರೇಗಾಂಧಾರವಿಷಯೇ ಚ ಸಃ ॥ ೧೧ ॥</div>
					<div class="verse">ಧನರತ್ನೌಘಸಂಪೂರ್ಣೇಕಾನನೈರುಪಶೋಭಿತೇ ।<br />ಅನ್ಯೋನ್ಯಸಂಘರ್ಷಕೃತೇ ಸ್ಪರ್ಧಯಾಗುಣವಿಸ್ತರೈಃ ॥ ೧೨ ॥</div>
					<div class="verse">ಉಭೇ ಸುರುಚಿರಪ್ರಖ್ಯೇವ್ಯವಹಾರೈರಕಿಲ್ಬಿಷೈಃ ।<br />ಉದ್ಯಾನಯಾನಸಂಪೂರ್ಣೇಸುವಿಭಕ್ತಾಂತರಾಪಣೇ ॥</div>
					<div class="verse">ಉಭೇ ಪುರವರೇ ರಮ್ಯೇವಿಸ್ತರೈರುಪಶೋಭಿತೇ ।<br />ಗೃಹಮುಖ್ಯೈಃ ಸುರುಚಿರೈರ್ವಿಮಾನಸಮವರ್ಣಿಭಿಃ ॥ ೧೪ ॥</div>
					<div class="verse">ಶೋಭಿತೇ ಶೋಭನೀಯೈಶ್ಚ ದೇವಾಯತನವಿಸ್ತರೈಃ ।<br />ತಾಲೈಸ್ತಮಾಲೈಸ್ತಿಲಕೈರ್ಬಕುಲೈರುಪಶೋಭಿತೇ ॥ ೧೫ ॥</div>
					<div class="verse">ನಿವೇಶ್ಯ ಪಂಚಭಿರ್ವಷೆರ್ರ್ೈಭರತೋರಾಘವಾನುಜಃ ।<br />ಪುನರಾಯಾನ್ಮಹಾಬಾಹುರಯೋಧ್ಯಾಂಕೈಕಯೀಸುತಃ ॥ ೧೬ ॥</div>
					<div class="verse">ಸೋಽಭಿವಾದ್ಯ ಮಹಾತ್ಮಾನಂಸಾಕ್ಷಾದ್ಧರ್ಮಮಿವಾಪರಮ್ ।<br />ರಾಘವಂ ಭರತಃ ಶ್ರೀಮಾನ್​ ಬ್ರಹ್ಮಾಣಮಿವವಾಸವಃ ॥ ೧೭ ॥</div>
					<div class="verse">ಶಶಂಸ ಚ ಯಥಾವೃತ್ತಂಗಂಧರ್ವವಧಮುತ್ತಮಮ್ ।<br />ನಿವೇಶನಂ ಚ ದೇಶಸ್ಯ ಶ್ರುತ್ವಾಪ್ರೀತೋಽಸ್ಯ ರಾಘವಃ ॥ ೧೮ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋತ್ತರಶತತಮಃ ಸರ್ಗಃ</div>
					
					
					<div class="sname"><b>ದ್ವ್ಯುತ್ತರಶತತಮಃ  ಸರ್ಗಃ - ಅಂಗಚಂದ್ರ ಕೇತುನಿವೇಶಃ </b> ೧೭ ಶ್ಲೋಕಗಳು</div>
					<div class="verse">ತಚ್ಛ್ರುತ್ವಾ ಹರ್ಷಮಾಪೇದೇ ರಾಘವೋಭ್ರಾತೃಭಿಃ ಸಹ ।<br /> ವಾಕ್ಯಂ ಚಾದ್ಭುತಸಂಕಾಶಂ ತದಾಪ್ರೋವಾಚ ಲಕ್ಷ್ಮಣಮ್ ॥ ೧ ॥</div>
					<div class="verse">ಇಮೌ ಕುಮಾರೌ ಸೌಮಿತ್ರೇ ತವಧರ್ಮವಿಶಾರದೌ ।<br />ಅಂಗದಶ್ಚಂದ್ರಕೇತುಶ್ಚ ರಾಜ್ಯಾರ್ಥೇದೃಢವಿಕ್ರಮೌ ॥ ೨ ॥</div>
					<div class="verse">ಇಮೌ ರಾಜ್ಯೇಽಭಿಷೇಕ್ಷ್ಯಾಮಿ ದೇಶಃ ಸಾಧು ವಿಧೀಯತಾಮ್ ।<br />ರಮಣೀಯೋ ಹ್ಯಸಂಬಾಧೋ ರಮೇತಾಂಯತ್ರ ಧನ್ವಿನೌ ॥ ೩ ॥</div>
					<div class="verse">ನ ರಾಜ್ಞಾ ಯತ್ರ ಪೀಡಾ ಸ್ಯಾನ್ನಾಶ್ರಮಾಣಾಂವಿನಾಶನಮ್ ।<br />ನ ದೇಶೋ ದೃಶ್ಯತಾಂ ಸೌಮ್ಯನಾಪರಾಧ್ಯಮಹೇ ಯಥಾ ॥ ೪ ॥</div>
					<div class="verse">ತಥೋಕ್ತವತಿ ರಾಮೇ ತು ಭರತಃ ಪ್ರತ್ಯುವಾಚ ಹ ।<br />ಅಯಂ ಕಾರುಪಥೋ ದೇಶೋರಮಣೀಯೋ ನಿರಾಮಯಃ ॥ ೫ ॥</div>
					<div class="verse">ನಿವೇಶ್ಯತಾಂ ತತ್ರ ಪುರುಮಂಗದಸ್ಯ ಮಹಾತ್ಮನಃ ।<br />ಚಂದ್ರಕೇತೋಃ ಸುರುಚಿರಂಚಂದ್ರಕಾಂತಂ ನಿರಾಮಯಮ್ ॥ ೬ ॥</div>
					<div class="verse">ತದ್ವಾಕ್ಯಂ ಭರತೇನೋಕ್ತಂಪ್ರತಿಜಗ್ರಾಹ ರಾಘವಃ ।<br />ತಂ ಚ ಕೃತ್ವಾ ವಶೇ ದೇಶಮಂಗದಸ್ಯ ನ್ಯವೇಶಯತ್​ ॥ ೭ ॥</div>
					<div class="verse"><span>ಅಂಗದೀಯಾ ಪುರೀ ರಮ್ಯಾ ಹ್ಯಂಗದಸ್ಯ ನಿವೇಶಿತಾ ।<br /> ರಮಣೀಯಾ ಸುಗುಪ್ತಾ ಚರಾಮೇಣಾಕ್ಲಿಷ್ಟಕರ್ಮಣಾ ॥ </span>೮</div>
					<div class="verse">ಚಂದ್ರಕೇತೋಸ್ತು ಮಲ್ಲಸ್ಯ ಮಲ್ಲಭೂಮ್ಯಾಂ ನಿವೇಶಿತಾ ।<br />ಚಂದ್ರಕಾಂತೇತಿ ವಿಖ್ಯಾತಾ ದಿವ್ಯಾ ಸ್ವರ್ಗಪುರೀಯಥಾ ॥ ೯ ॥</div>
					<div class="verse">ತತೋ ರಾಮಃ ಪರಾಂ ಪ್ರೀತಿಂ ಲಕ್ಷ್ಮಣೋಭರತಸ್ತಥಾ ।<br />ಯಯುರ್ಯುದ್ಧೇ ದುರಾಧರ್ಷಾ ಅಭಿಷೇಕಂ ಚ ಚಕ್ರಿರೇ ॥ ೧೦ ॥</div>
					<div class="verse">ಅಭಿಷಿಚ್ಯ ಕುಮಾರೌ ಸ ಪ್ರಸ್ಥಾಪಯತಿರಾಘವಃ ।<br />ಅಂಗದಂ ಪಶ್ಚಿಮಾಂ ಭೂಮಿಂ ಚಂದ್ರಕೇತುಮುದಙ್ಮುಖಮ್ ॥ ೧೧ ॥</div>
					<div class="verse">ಅಂಗದಂ ಚಾಪಿಸೌಮಿತ್ರಿರ್ಲಕ್ಷ್ಮಣೋಽನುಜಗಾಮ ಹ ।<br />ಚಂದ್ರಕೇತೋಸ್ತು ಭರತಃ ಪಾರ್ಷಿ್ಣಗ್ರಾಹೋ ಬಭೂವ ಹ ॥ ೧೨ ॥</div>
					<div class="verse">ಲಕ್ಷ್ಮಣಸ್ತ್ವಂಗದೀಯಾಯಾಂಸಂವತ್ಸರಮಥೋಷಿತಃ ।<br />ಪುತ್ರೇ ಸ್ಥಿತೇ ದುರಾಧರ್ಷೇಹ್ಯಯೋಧ್ಯಾಂ ಪುನರಾಗಮತ್​ ॥ ೧೩ ॥</div>
					<div class="verse">ಭರತೋಽಪಿ ತಥೈವೋಷ್ಯಸಂವತ್ಸರಮತೋಽಧಿಕಮ್ ।<br />ಅಯೋಧ್ಯಾಂ ಪುನರಾಗಮ್ಯ ರಾಮಪಾದಾವುಪಾಸ್ತ ಸಃ ॥ ೧೪ ॥</div>
					<div class="verse">ಉಭೌ ಸೌಮಿತ್ರಿಭರತೌರಾಮಪಾದಾವನುವ್ರತೌ ।<br /> ಕಾಲಂ ಗತಮಪಿ ಸ್ನೇಹಾನ್ನಜಜ್ಞಾತೇಽತಿದಾರ್ಮಿಕೌ ॥ ೧೫ ॥</div>
					<div class="verse">ಏವಂ ವರ್ಷಸಹಸ್ರಾಣಿ ದಶ ತೇಷಾಂಯಯುಸ್ತದಾ ।<br />ಧರ್ಮೇ ಪ್ರಯತಮಾನಾನಾಂ ಪೌರಕಾರ್ಯೇಷು ನಿತ್ಯದಾ ॥ ೧೬ ॥</div>
					<div class="verse">ವಿಹೃತ್ಯ ಕಾಲಂ ಪರಿಪೂರ್ಣಮಾನಸಾಃಶ್ರಿಯಾ ವೃತ ಧರ್ಮಪುರೇಸುಸಂಸ್ಥಿತಾಃ ।<br />ತ್ರಯಃ ವೃತಾ ಇವ ದೀಪ್ತತೇಜಸೋಮಹಾಧ್ವರೇ ಸಾಧುಹುತಾಸ್ತ್ರಯೋಽಗ್ನಯಃ ॥ ೧೭ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ಯ್ವುತ್ತರಶತತಮಃ ಸರ್ಗಃ</div>
					
					
					<div class="sname"><b>ತ್ಯ್ರುತ್ತರಶತತಮಃ  ಸರ್ಗಃ - ಕಾಲಾಗಮನಮ್ </b> ೧೭ ಶ್ಲೋಕಗಳು</div>
					<div class="verse">ಕಸ್ಯಚಿತ್ತ್ವಥ ಕಾಲಸ್ಯ ರಾಮೇಧರ್ಮಪಥೇ ಸ್ಥಿತೇ ।<br />ಕಾಲಸ್ತಾಪಸರೂಪೇಣರಾಜದ್ವಾರಮುಪಾಗಮತ್​ ॥</div>
					<div class="verse">ಸೋಽಬ್ರವೀಲ್ಲಕ್ಷ್ಮಣಂ ವಾಕ್ಯಂಧೃತಿಮಂತಂ ಯಶಸ್ವಿನಮ್ ।<br />ಮಾಂ ನಿವೇದಯ ರಾಮಾಯ ಸಂಪ್ರಾಪ್ತಂಕಾರ್ಯಗೌರವಾತ್​ ॥ ೨ ॥</div>
					<div class="verse">ದೂತೋಽಸ್ಮ್ಯತಿಬಲಸ್ಯಾಹಂಮಹರ್ಷೇರಮಿತೌಜಸಃ ।<br /> ರಾಮಂ ದಿದೃಕ್ಷುರಾಯಾತಃ ಕಾರ್ಯೇಣ ಹಿಮಹಾಬಲ ॥ ೩ ॥</div>
					<div class="verse">ತಸ್ಯ ತದ್ವಚನಂ ಶ್ರುತ್ವಾಸೌಮಿತ್ರಿಸ್ತ್ವರಯಾನ್ವಿತಃ ।<br />ನ್ಯವೇದಯತ ರಾಮಾಯ ತಾಪಸಂ ತಂಸಮಾಗತಮ್ ॥ ೪ ॥</div>
					<div class="verse">ಜಯಸ್ವ ರಾಮ ಧರ್ಮೇಣ ಉಭೌ ಲೋಕೌಮಹಾದ್ಯುತೇ ।<br />ದೂತಸ್ತ್ವಾಂ ದ್ರಷ್ಟುಮಾಯಾತಸ್ತಪಸಾಭಾಸ್ಕರಪ್ರಭಃ ॥ ೫ ॥</div>
					<div class="verse">ತದ್ವಾಕ್ಯಂ ಲಕ್ಷ್ಮಣೇನೋಕ್ತಂ ಶ್ರುತ್ವಾ ರಾಮ ಉವಾಚ ಹ ।<br />ಪ್ರವೇಶ್ಯತಾಂ ಮುನಿಸ್ತಾತ ಮಹೌಜಾಸ್ತಸ್ಯ ವಾಕ್ಯಧೃತ್​ ॥ ೬ ॥</div>
					<div class="verse">ಸೌಮಿತ್ರಿಸ್ತು ತಥೇತ್ಯುಕ್ತ್ವಾಪ್ರಾವೇಶಯತ ತಂ ಮುನಿಮ್ ।<br />ಜ್ವಲಂತಮಿವ ತೇಜೋಭಿಃ ಪ್ರದಹಂತಮಿವಾಂಶುಭಿಃ ॥</div>
					<div class="verse">ಸೋಽಭಿಗಮ್ಯ ರಘುಶ್ರೇಷ್ಠಂದೀಪ್ಯಮಾನಂ ಸ್ವತೇಜಸಾ ।<br />ಋಷಿರ್ಮಧುರಯಾ ವಾಚಾ ವರ್ಧಸ್ವೇತ್ಯಾಹರಾಘವಮ್ ॥ ೮ ॥</div>
					<div class="verse">ತಸ್ಮೈ ರಾಮೋ ಮಹಾತೇಜಾಃ ಪೂಜಾಮರ್ಘ್ಯಪುರೋಗಮಾಮ್ ।<br />ದದೌ ಕುಶಲಮವ್ಯಗ್ರಂ ಪ್ರಷ್ಟುಮೇವೋಪಚಕ್ರಮೇ ॥ ೯ ॥</div>
					<div class="verse">ಪೃಷ್ಟಶ್ಚ ಕುಶಲಂ ತೇನ ರಾಮೇಣವದತಾಂ ವರಃ ।<br /> ಆಸನೇ ಕಾಂಚನೇ ದಿವ್ಯೇ ನಿಷಸಾದಮಹಾಯಶಾಃ ॥ ೧೦ ॥</div>
					<div class="verse">ತಮುವಾಹ ತತೋ ರಾಮಃ ಸ್ವಾಗತಂ ತೇಮಹಾಮುನೇ ।<br />ಪ್ರಾಪಯಸ್ವ ಚ ವಾಕ್ಯಾನಿ ಯತೋದೂತಸ್ತ್ವಮಾಗತಃ ॥ ೧೧ ॥</div>
					<div class="verse">ಚೋದಿತೋ ರಾಜಸಿಂಹೇನಮುನಿರ್ವಾಕ್ಯಮಭಾಷತ ।<br />ದ್ವಂದ್ವಮೇತತ್​ ಪ್ರವಕ್ತವ್ಯಂ ಹಿತಂ ವೈಯದ್ಯಪೇಕ್ಷಸೇ ॥ ೧೨ ॥</div>
					<div class="verse">ಯಃ ಶೃಣೋತಿ ನಿರೀಕ್ಷೇದ್ಯಾ ಸ ವಧ್ಯೋಭವಿತಾ ತವ ।<br />ಭವೇದ್ವೈ ಮುನಿಮುಖ್ಯಸ್ಯ ವಚನಂಯದ್ಯಪೇಕ್ಷಸೇ ॥ ೧೩ ॥</div>
					<div class="verse">ಸ ತಥೇತಿ ಪ್ರತಿಜ್ಞಾಯ ರಾಮೋಲಕ್ಷ್ಮಣಮಬ್ರವೀತ್​ ।<br />ದ್ವಾರಿ ತಿಷ್ಠ ಮಹಾಬಾಹೋ ಪ್ರತಿಹಾರಂವಿಸರ್ಜಯ ॥ ೧೪ ॥</div>
					<div class="verse">ಸ ಮೇ ವಧ್ಯಃ ಖಲು ಭವೇತ್​ ಕಥಾಂದ್ವಂದ್ವಸಮೀರಿತಾಮ್ ।<br />ಋಷೇರ್ಮಮ ಚ ಸೌಮಿತ್ರೇ ಪಶ್ಯೇದ್ವಾಶೃಣುಯಾಚ್ಚ ಯಃ ॥ ೧೫ ॥</div>
					<div class="verse">ತತೋ ನಿಕ್ಷಿಪ್ಯ ಕಾಕುತ್ಸ್ಥೋ ಲಕ್ಷ್ಮಣಂದ್ವಾರಿ ಸಂಗ್ರಹಮ್ ।<br />ತಮುವಾಚ ಮುನೇ ವಾಕ್ಯಂ ಕಥಯಸ್ವೇತಿ ರಾಘವಃ ॥ ೧೬ ॥</div>
					<div class="verse">ಯತ್ತೇ ಮುನೀಷಿತಂ ವಾಕ್ಯಂ ಯೇನ ವಾಸಿ ಸಮಾಹಿತಃ ।<br /> ಕಥಯಸ್ವಾವಿಶಂಕಸ್ತ್ವಂ ಮಮಾಪಿ ಹೃದಿವರ್ತತೇ ॥ ೧೭ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರ್ಯುತ್ತರಶತತಮಃ ಸರ್ಗಃ</div>
					
					
					<div class="sname"><b>ಚತುರುತ್ತರಶತತಮಃ  ಸರ್ಗಃ - ಪಿತಾಮಹವಾಕ್ಯಕಥನಮ್</b> ೧೯ ಶ್ಲೋಕಗಳು</div>
					<div class="verse">ಶೃಣು ರಾಜನ್​ ಮಹಾಸತ್ತ್ವಯದರ್ಥಮಹಮಾಗತಃ ।<br />ಪಿತಾಮಹೇನ ದೇವೇನ ಪ್ರೇಷಿತೋಽಸ್ಮಿ ಮಹಾಬಲ ॥ ೧ ॥</div>
					<div class="verse">ತವಾಹಂ ಪೂರ್ವಸದ್ಭಾವೇ ಪುತ್ರಃ ಪುರಪುರಂಜಯ ।<br />ಮಾಯಾಸಂಭಾವಿತೋ ವೀರ ಕಾಲಃ ಸರ್ವಸಮಾಹರಃ ॥ ೨ ॥</div>
					<div class="verse">ಪಿತಾಮಹಶ್ಚ ಭಗವಾನಾಹ ಲೋಕಪತಿಃ ಪ್ರಭುಃ ।<br />ಸಮಯಸ್ತೇ ಕೃತಃ ಸೌಮ್ಯ ಲೋಕಾನ್​ಪರಿರಕ್ಷಿತುಮ್ ॥ ೩ ॥</div>
					<div class="verse">ಸಂಕ್ಷಿಪ್ಯ ಹಿ ಪುರಾ ಲೋಕಾನ್​ ಮಾಯಯಾಸ್ವಯಮೇವ ಹಿ ।<br />ಮಹಾರ್ಣವೇ ಶಯಾನೋಽಪ್ಸು ಮಾಂ ತ್ವಂಪೂರ್ವಮಜೀವನಃ ॥ ೪ ॥</div>
					<div class="verse">ಭೋಗವಂತಂ ತತೋ ನಾಗಮನಂತಮುದಕೇಶಯಮ್ ।<br />ಮಾಯಯಾ ಜನಯಿತ್ವಾ ತ್ವಂ ದ್ವೌ ಚ ಸತ್ತ್ವೌ ಮಹಾಬಲೌ ॥ ೫ ॥</div>
					<div class="verse">ಮಧುಂ ಚ ಕೈಟಭಂ ಚೈವ ಯಯೋರಸ್ಥಿ ಚಯೈರ್ವೃತಾ ।<br />ಇಯಂ ಪರ್ವತಸಂಬಾಧಾ ಮೇದಿನೀಚಾಭವತ್ತದಾ ॥ ೬ ॥</div>
					<div class="verse">ಪದ್ಮೇ ದಿವ್ಯೇರ್ಕಸಂಕಾಶೇನಾಭ್ಯಾಮುತ್ಪಾದ್ಯ ಮಾಮಪಿ ।<br />ಪ್ರಾಜಾಪತ್ಯಂ ತ್ವಯಾ ಕರ್ಮ ಮಯಿ ಸರ್ವಂ ನಿವೇಶಿತಮ್ ॥ ೭ ॥</div>
					<div class="verse">ಸೋಽಹಂ ಸಂನ್ಯಸ್ತಭಾರೋ ಹಿತ್ವಾಮುಪಾಸೇ ಜಗತ್ಪತಿಮ್ ।<br />ರಕ್ಷಾಂ ವಿಧತ್ಸ್ವ ಭೂತೇಷು ಮಮತೇಜಸ್ಕರೋ ಭವಾನ್​ ॥ ೮ ॥</div>
					<div class="verse">ತತಸ್ತ್ವಮಪಿ ದುರ್ಧರ್ಷಾತ್ತಸ್ಮಾದ್ಭಾವಾತ್​ಸನಾತವತ್​ ।<br />ರಕ್ಷಾರ್ಥಂ ಸರ್ವಭೂತಾನಾಂವಿಷ್ಣುತ್ವಮುಪಜಗ್ಮಿವಾನ್​ ॥ ೯ ॥</div>
					<div class="verse">ಆದಿತ್ಯಾಂ ವೀರ್ಯವಾನ್​ ಪುತ್ರೋಭ್ರಾತೃಣಾಂ ವೀರ್ಯವರ್ಧನಃ ।<br />ಸಮುತ್ಪನ್ನೇಷು ಕೃತ್ಯೇಷು ತೇಷಾಂಸಾಹ್ಯಾಯ ಕಲ್ಪಸೇ ॥ ೧೦ ॥</div>
					<div class="verse">ಸ ತ್ವಂ ವಿತ್ರಾಸ್ಯಮಾನಾಸು ಪ್ರಜಾಸುಜಗತಾಂ ವರ ।<br />ರಾವಣಸ್ಯ ವಧಾಕಾಂಕ್ಷೀ ಮಾನುಷೇಷುಮನೋಽದಧಾಃ ॥ ೧೧ ॥</div>
					<div class="verse">ದಶ ವರ್ಷಸಹಸ್ರಾಣಿ ದಶ ವರ್ಷಶತಾನಿ ಚ।<br />ಕೃತ್ವಾ ವಾಸಸ್ಯ ನಿಯತಿಂಸ್ವಯಮೇವಾತ್ಮನಾ ಪುರಾ ॥೧೨</div>
					<div class="verse"><span> ಸ ತ್ವಂ ಮನೋಮಯಃ ಪುತ್ರಃ ಪೂರ್ಣಾಯುರ್ಮಾನುಷೇಷ್ವಿಹ ।<br />ಕಾಲೋಽಯಂ ತೇ ನರಶ್ರೇಷ್ಠ ಸಮೀಪಮುಪವರ್ತಿತುಮ್ ॥ </span>೧೩</div>
					<div class="verse">ಯದಿ ಭೂಯೋ ಮಹಾರಾಜ ಪ್ರಜಾಇಚ್ಛಸ್ಯುಪಾಸಿತುಮ್ ।<br />ವಸ ವಾ ವೀರ ಭದ್ರಂ ತೇ ಏವಮಾಹಪಿತಾಮಹಃ ॥ ೧೪ ॥</div>
					<div class="verse">ಅಥವಾ ವಿಜಿಗೀಷಾ ತೇ ಸುರಲೋಕಾಯರಾಘವ ।<br />ಸನಾಥಾ ವಿಷ್ಣುನಾ ದೇವಾ ಭವಂತುವಿಗತಜ್ವರಾಃ ॥ ೧೫ ॥</div>
					<div class="verse">ಶ್ರುತ್ವಾ ಪಿತಾಮಹೇನೋಕ್ತಂ ವಾಕ್ಯಂಕಾಲಸಮೀರಿತಮ್ ।<br />ರಾಘವಃ ಪ್ರಹಸನ್​ ವಾಕ್ಯಂಸರ್ವಸಂಹಾರಮಬ್ರವೀತ್​ ॥ ೧೬ ॥</div>
					<div class="verse">ಶ್ರುತ್ವಾ ಮೆ ದೇವದೇವಸ್ಯ ವಾಕ್ಯಂಪರಮಮದ್ಭುತಮ್ ।<br />ಪ್ರೀತಿರ್ಹಿ ಮಹತಿ ಜಾತಾ ತವಾಗಮನಸಂಭವಾ॥ ೧೭ ॥</div>
					<div class="verse">ತ್ರಯಾಣಾಮಪಿ ಲೋಕಾನಾಂ ಕಾರ್ಯಾರ್ಥಂಮಮ ಸಂಭವಃ ।<br />ಭದ್ರಂ ತೇಽಸ್ತು ಗಮಿಷ್ಯಾಮಿ ಯತಏವಾಹಮಾಗತಃ ॥ ೧೮ ॥</div>
					<div class="verse">ಹೃದ್ಗತೋ ಹ್ಯಸಿ ಸಂಪ್ರಾಪ್ತೋ ನ ಮೇತತ್ರ ವಿಚಾರಣಾ ।<br />ಮಯಾ ಹಿ ಸರ್ವಕೃತ್ಯೇಷು ದೇವಾನಾಂವಶವರ್ತಿನಾ ॥ ೧೯ ॥</div>
					<p>ಸ್ಥಾತವ್ಯಂ ಸರ್ವಸಂಹಾರ ಯಥಾ ಹ್ಯಾಹಪಿತಾಮಹ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರುತ್ತರಶತತಮಃ ಸರ್ಗಃ</div>
					
					
					<div class="sname"><b>ಪಂಚೋತ್ತರಶತತಮಃ  ಸರ್ಗಃ - ದುರ್ವಾಸೋಽಭಿಗಮಃ</b> ೧೮ ಶ್ಲೋಕಗಳು</div>
					<div class="verse">ತಥಾ ತಯೋಃ ಸಂವದತೋರ್ದುರ್ವಾಸಾಭಗವಾನೃಷಿಃ ।<br />ರಾಮಸ್ಯ ದರ್ಶನಾಕಾಂಕ್ಷೀರಾಜದ್ವಾರಮುಪಾಗಮತ್​ ॥</div>
					<div class="verse">ಸೋಽಭಿಗಮ್ಯ ತು ಸೌಮಿತ್ರಿಮುವಾಚಋಷಿಸತ್ತಮಃ ।<br />ರಾಮಂ ದರ್ಶಯ ಮೇ ಶೀಘ್ರಂ ಪುರಾಮೇರ್ಽಥೋಽತಿವರ್ತತೇ ॥ ೨ ॥</div>
					<div class="verse">ಮುನೇಸ್ತು ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರವೀರಹಾ ।<br />ಅಭಿವಾದ್ಯ ಮಹಾತ್ಮಾನಂ ವಾಕ್ಯಮೇತದುವಾಚ ಹ ॥ ೩ ॥</div>
					<div class="verse">ಕಿಂ ಕಾರ್ಯಂಬ್ರೂಹಿ ಭಗವನ್​ ಕೋ ವಾರ್ಥಃ ಕಿಂ ಕರೋಮ್ಯಹಂ ।<br />ವ್ಯಗ್ರೋ ಹಿ ರಾಘವೋ ಬ್ರಹ್ಮನ್​ಮುಹೂರ್ತಂ ಪ್ರತಿಪಾಲ್ಯತಾಮ್ ॥ ೪ ॥</div>
					<div class="verse">ತಚ್ಛ್ರುತ್ವಾ ಋಷಿಶಾರ್ದೂಲಃ ಕ್ರೋಧೇನಕಲುಷೀಕೃತಃ ।<br />ಉವಾಚ ಲಕ್ಷ್ಮಣಂ ವಾಕ್ಯಂ ನಿರ್ದಹನ್ನಿವ ಚಕ್ಷುಷಾ ॥ ೫ ॥</div>
					<div class="verse">ಅಸ್ಮಿನ್​ ಕ್ಷಣೇ ಮಾಂ ಸೌಮಿತ್ರೇ ರಾಮಾಯಪ್ರತಿವೇದಯ ।<br />ಅಸ್ಮಿನ್​ ಕ್ಷಣೇ ಮಾಂ ಸೌಮಿತ್ರೇನಿವೇದಯಸೇ ಯದಿ ॥ ೬ ॥</div>
					<div class="verse">ವಿಷಯಂ ತ್ವಾಂ ಪುರಂ ಚೈವ ಶಪಿಷ್ಯೇರಾಘವಂ ತಥಾ ।<br />ಭರತಂ ಚೈವ ಸೌಮಿತ್ರೇ ಯುಷ್ಮಾಕಂಯಾ ಚ ಸಂತತಿಃ ॥ ೭ ॥</div>
					<div class="verse">ನ ಹಿ ಶಕ್ಷ್ಯಾಮ್ಯಹಂ ಭೂಯೋ ಮನ್ಯುಂ ಧಾರಯಿತುಂ ಹೃದಿ ।<br />ತಚ್ಛ್ರುತ್ವಾ ಘೋರಸಂಕಾಶಂ ವಾಕ್ಯಂತಸ್ಯ ಮಹಾತ್ಮನಃ ॥ ೮ ॥</div>
					<div class="verse">ಚಿಂತಯಾಮಾಸ ಮನಸಾ ತಸ್ಯ ವಾಕ್ಯಸ್ಯ ನಿಶ್ಚಯಮ್ ।<br />ಏಕಸ್ಯ ಮರಣಂ ಮೇಽಸ್ತು ಮಾಭೂತ್​ಸರ್ವವಿನಾಶನಮ್ ॥ ೯ ॥</div>
					<div class="verse">ಇತಿ ಬುದ್ಧ್ಯಾ ವಿನಿಶ್ಚಿತ್ಯ ರಾಘವಾಯನ್ಯವೇದಯತ್​ ।<br />ಲಕ್ಷ್ಮಣಸ್ಯ ವಚಃ ಶ್ರುತ್ವಾ ರಾಮಃ ಕಾಲಂವಿಸೃಜ್ಯ ಚ ॥ ೧೦ ॥</div>
					<div class="verse">ನಿಃಸೃತ್ಯ ತ್ವರಿತಂ ರಾಜಾ ಅತ್ರೇಃ ಪುತ್ರಂದದರ್ಶ ಹ ।<br />ಸೋಽಭಿವಾದ್ಯ ಮಹಾತ್ಮಾನಂ ಜ್ವಲಂತಮಿವತೇಜಸಾ ॥ ೧೧ ॥</div>
					<div class="verse">ಕಿಂ ಕಾರ್ಯಮಿತಿ ಕಾಕುತ್ಸ್ಥಃ ಕೃತಾಂಜಲಿರಭಾಷತ ।<br />ತದ್ವಾಕ್ಯಂ ರಾಘವೇಣೋಕ್ತಂ ಶ್ರುತ್ವಾಮುನಿವರಃ ಪ್ರಭುಮ್ ॥ ೧೨ ॥</div>
					<div class="verse">ಪ್ರತ್ಯಾಹ ರಾಮಂ ದುರ್ವಾಸಾಃ ಶ್ರೂಯತಾಂ ಧರ್ಮವತ್ಸಲ ।<br />ಅದ್ಯ ವರ್ಷಸಹಸ್ರಸ್ಯ ಸಮಾಪ್ತಿಸ್ತಪಸೋಮಮ ॥ ೧೩ ॥</div>
					<div class="verse">ಸೋಽಹಂ ಭೋಜನಮಿಚ್ಛಾಮಿ ಯಥಾಸಿದ್ಧಂತವಾನಘ ।<br />ತಚ್ಛ್ರುತ್ವಾ ವಚನಂ ರಾಜಾ ರಾಘವಃ ಪ್ರೀತಮಾನಸಃ ॥ ೧೪ ॥</div>
					<div class="verse">ಭೋಜನಂ ಮುನಿಮಾಖ್ಯಾಯ ಯಥಾಸಿದ್ಧಮುಪಾಹರತ್​ ।<br />ಸ ತು ಭುಕ್ತ್ವಾ ಮುನಿಶ್ರೇಷ್ಠಸ್ತದನ್ನಮೃತೋಪಮಮ್ ॥ ೧೫ ॥</div>
					<div class="verse">ಸಾಧು ರಾಮೇತಿ ಸಂಭಾಷ್ಯ ಸ್ವಮಾಶ್ರಮಮುಪಾಗಮತ್​ ।<br />ತಸ್ಮಿನ್​ ಗತೇ ಮುನಿವರೇ ಸ್ವಾಶ್ರಮಂಲಕ್ಷ್ಮಣಾಗ್ರಜಃ ॥ ೧೬ ॥</div>
					<div class="verse">ಸಂಸ್ಮೃತ್ಯ ಕಾಲವಾಕ್ಯಾನಿ ತತೋದುಃಖಮುಪಾಗಮತ್​ ।<br />ದುಃಖೇನ ಚ ಸುಸಂತಪ್ತಃ ಸ್ಮೃತ್ವಾತದ್ಘೋರದರ್ಶನಮ್ ॥ ೧೭ ॥</div>
					<div class="verse">ಅವಾಙ್ಮುಖೋ ದೀನಮನಾ ವ್ಯಾಹರ್ತುಂ ನ ಶಶಾಕ ಹ ।<br />ತತೋ ಬುದ್ಧ್ಯಾ ವಿನಿಶ್ಚಿತ್ಯ ಕಾಲವಾಕ್ಯಾನಿರಾಘವಃ ॥ ೧೮ ॥</div>
					<p>ನೈತದಸ್ತೀತಿ ನಿಶ್ಚಿತ್ಯ ತೂಷ್ಣೀಮಾಸೀನ್ಮಹಾಯಶಾಃ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚೋತ್ತರಶತತಮಃ ಸರ್ಗಃ</div>
					
					
					<div class="sname"><b>ಷಡುತ್ತರಶತತಮಃ  ಸರ್ಗಃ - ಲಕ್ಷ್ಮಣಪರಿತ್ಯಾಗಃ</b> ೧೮ ಶ್ಲೋಕಗಳು</div>
					<div class="verse">ಅವಾಙ್ಮುಖಮಥೋ ದೀನಂ ದೃಷ್ಟ್ವಾಸೋಮಮಿವಾಪ್ಲುತಮ್ ।<br />ರಾಘವಂ ಲಕ್ಷ್ಮಣೋ ವಾಕ್ಯಂ ಹೃಷ್ಟೋಮಧುರಮಬ್ರವೀತ್​ ॥ ೧ ॥</div>
					<div class="verse">ನ ಸಂತಾಪಂ ಮಹಾಬಾಹೋ ಮದರ್ಥಂಕರ್ತುಮರ್ಹಸಿ ।<br />ಪೂರ್ವನಿರ್ಮಾಣಬುದ್ಧಾ ಹಿ ಕಾಲಸ್ಯ ಗತಿರೀದೃಶೀ ॥ ೨ ॥</div>
					<div class="verse">ಜಹಿ ಮಾಂ ಸೌಮ್ಯ ವಿಸ್ರಬ್ಧಂ ಪ್ರತಿಜ್ಞಾಂಪರಿಪಾಲಯ ।<br />ಹೀನಪ್ರತಿಜ್ಞಾಃ ಕಾಕುತ್ಸ್ಥ ಪ್ರಯಾಂತಿ ನರಕಂ ನರಾಃ ॥ ೩ ॥</div>
					<div class="verse">ಯದಿ ಪ್ರೀತಿರ್ಮಹಾರಾಜಯದ್ಯನುಗ್ರಾಹ್ಯತಾ ಮಯಿ ।<br />ಜಹಿ ಮಾಂ ನಿರ್ವಿಶಂಕಸ್ತ್ವಂ ಧರ್ಮಂವರ್ಧಯ ರಾಘವ ॥ ೪ ॥</div>
					<div class="verse">ಲಕ್ಷ್ಮಣೇನ ತಥೋಕ್ತಸ್ತು ರಾಮಃ ಪ್ರಚಲಿತೇಂದ್ರಿಯಃ ।<br />ಮಂತ್ರಿಣಃ ಸಮುಪಾನೀಯ ತಥೈವ ಚಪುರೋಧಸಮ್ ॥ ೫ ॥</div>
					<div class="verse">ಅಬ್ರವೀಚ್ಚ ತದಾ ವೃತ್ತಂ ತೇಷಾಂ ಮಧ್ಯೇಸ ರಾಘವಃ ।<br />ದುರ್ವಾಸೋಽಭಿಗಮಂ ಚೈವ ಪ್ರತಿಜ್ಞಾಂತಾಪಸಸ್ಯ ಚ ॥ ೬ ॥</div>
					<div class="verse">ತಚ್ಛ್ರುತ್ವಾ ಮಂತ್ರಿಣಃ ಸರ್ವೇಸೋಪಾಧ್ಯಾಯಾಃ ಸಮಾಸತ ।<br />ವಸಿಷ್ಠಸ್ತು ಮಹಾತೇಜಾವಾಕ್ಯಮೇತದುವಾಚ ಹ ॥ ೭ ॥</div>
					<div class="verse">ದೃಷ್ಟಮೇತನ್ಮಹಾಬಾಹೋ ಕ್ಷಯಂ ತೇರೋಮಹರ್ಷಣಮ್ ।<br /> ಲಕ್ಷ್ಮಣೇನ ವಿಯೋಗಶ್ಚ ತವ ರಾಮಮಹಾಯಶಃ ॥ ೮ ॥</div>
					<div class="verse">ತ್ಯಜೈನಂ ಬಲವಾನ್​ ಕಾಲೋ ಮಾ ಪ್ರತಿಜ್ಞಾಂವೃಥಾ ಕಥಾ ।<br />ವಿನಷ್ಟಾಯಾಂ ಪ್ರತಿಜ್ಞಾಯಾಂ ಧರ್ಮೋಽಪಿಚ ಲಯಂ ವ್ರಜೇತ್​ ॥ ೯ ॥</div>
					<div class="verse">ತತೋ ಧರ್ಮೇ ವಿನಷ್ಟೇ ತುತ್ರೈಲೋಕ್ಯಂ ಸಚರಾಚರಮ್ ।<br />ಸದೇವರ್ಷಿಗಣಂ ಸರ್ವಂ ವಿನಶ್ಯೇತ್ತು ನಸಂಶಯಃ ॥ ೧೦ ॥</div>
					<div class="verse">ಸ ತ್ವಂ ಪುರುಷಶಾರ್ದೂಲ ತ್ರೈಲೋಕ್ಯಸ್ಯಾಭಿಪಾಲನಾತ್​ ।<br />ಲಕ್ಷ್ಮಣೇನ ವಿನಾ ಚಾದ್ಯ ಜಗತ್​ ಸ್ವಸ್ಥಂಕುರುಷ್ವ ಹ ॥ ೧೧ ॥</div>
					<div class="verse">ತೇಷಾಂ ತತ್​ ಸಮವೇತಾನಾಂ ವಾಕ್ಯಂಧರ್ಮಾರ್ಥಸಂಹಿತಮ್ ।<br />ಶ್ರುತ್ವಾ ಪರಿಷದೋ ಮಧ್ಯೇ ರಾಮೋಲಕ್ಷ್ಮಣಮಬ್ರವೀತ್​ ॥ ೧೨ ॥</div>
					<div class="verse">ವಿಸರ್ಜಯೇ ತ್ವಾಂ ಸೌಮಿತ್ರೇ ಮಾಭೂದ್ಧರ್ಮವಿಪರ್ಯಯಃ ।<br />ತ್ಯಾಗೋ ವಧೋ ವಾ ವಿಹಿತಃ ಸಾಧೂನಾಂತೂಭಯಂ ಸಮಮ್ ॥ ೧೩ ॥</div>
					<div class="verse">ರಾಮೇಣ ಭಾಷಿತೇ ವಾಕ್ಯೇ ಬಾಷ್ಪವ್ಯಾಕುಲಿತೇಂದ್ರಿಯಃ ।<br />ಲಕ್ಷ್ಮಣಸ್ತ್ವರಿತಂ ಪ್ರಾಯಾತ್​ ಸ್ವಗೃಹಂನ ವಿವೇಶ ಹ ॥ ೧೪ ॥</div>
					<div class="verse">ಸ ಗತ್ವಾ ಸರಯೂತೀರಮುಪಸ್ಪೃಶ್ಯ ಕೃತಾಂಜಲಿಃ ।<br />ನಿಗೃಹ್ಯ ಸರ್ವಸ್ರೋತಾಂಸಿ ನಿಃಶ್ವಾಸಂ ನಮುಮೋಚ ಹ ॥ ೧೫ ॥</div>
					<div class="verse">ಅನಿಶ್ವಸಂತಂ ಯುಕ್ತಂ ತಂ ಸಶಕ್ರಾಃ ಸಾಪ್ಸರೋಗಣಾಃ ।<br />ದೇವಾಃ ಸರ್ಷಿಗಣಾಃ ಸರ್ವೇಪುಷ್ಪೈರಭ್ಯಕಿರಂಸ್ತದಾ ॥ ೧೬ ॥</div>
					<div class="verse">ಅದೃಶ್ಯಂ ಸರ್ವಮನುಜೈಃ ಸಶರೀರಂಮಹಾಬಲಮ್ ।<br />ಪ್ರಗೃಹ್ಯ ಲಕ್ಷ್ಮಣಂ ಶಕ್ರಸ್ತ್ರಿದಿವಂಸಂವಿವೇಶ ಹ ॥ ೧೭ ॥</div>
					<div class="verse">ತತೋ ವಿಷ್ಣೋಶ್ಚತುರ್ಭಾಗಮಾಗತಂಸುರಸತ್ತಮಾಃ ।<br />ದೃಷ್ಟ್ವಾ ಪ್ರಮುದಿತಾಃ ಸರ್ವೇಽಪೂಜಯನ್​ ಸಮಹರ್ಷಯಃ ॥ ೧೮ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡುತ್ತರಶತತಮಃ ಸರ್ಗಃ</div>
					
					
					<div class="sname"><b>ಸಪ್ತೋತ್ತರಶತತಮಃ  ಸರ್ಗಃ - ಕುಶಲವಾಭಿಷೇಕಃ</b> ೨೧ ಶ್ಲೋಕಗಳು</div>
					<div class="verse">ವಿಸೃಜ್ಯ ಲಕ್ಷ್ಮಣಂ ರಾಮೋದುಃಖಶೋಕಸಮನ್ವಿತಃ ।<br />ಪುರೋಧಸಂ ಮಂತ್ರಿಣಶ್ಚನೈಗಮಾಂಶ್ಚೇದಮಬ್ರವೀತ್​ ॥</div>
					<div class="verse">ಅದ್ಯ ರಾಜ್ಞೇಽಭಿಷೇಕ್ಷ್ಯಾಮಿ ಭರತಂಧರ್ಮವತ್ಸಲಮ್ ।<br />ಅಯೋಧ್ಯಾಯಾಃ ಪತಿಂ ವೀರಂ ತತೋಯಾಸ್ಯಾಮ್ಯಹಂ ವನಮ್ ॥ ೨ ॥</div>
					<div class="verse">ಪ್ರವೇಶಯತ ಸಂಭಾರಾನ್​ ಮಾ ಭೂತ್​ಕಾಲಸ್ಯ ಪರ್ಯಯಃ ।ಅದ್ಯೈವಾಹಂ ಗಮಿಷ್ಯಾಮಿ ಲಕ್ಷ್ಮಣೇನಗತಾಂ ಗತಿಮ್ ॥ ೩ ॥</div>
					<div class="verse">ತಚ್ಛ್ರುತ್ವಾ ರಾಘವೇಣೋಕ್ತಂ ಸರ್ವಾಃ ಪ್ರಕೃತಯೋ ಭೃಶಮ್ ।<br />ಮೂರ್ಧಭಿಃ ಪ್ರಣತಾ ಭೂಮೌ ಗತಸತ್ತ್ವಾ ಇವಾಭವನ್​ ॥ ೪ ॥</div>
					<div class="verse">ಭರತಶ್ಚ ವಿಸಂಜ್ಞೋಽಭೂಚ್ಛ್ರುತ್ವಾರಾಮಸ್ಯ ಭಾಷಿತಮ್ ।<br />ರಾಜ್ಯಂ ವಿಗರ್ಹಯಾಮಾಸ ರಾಘವಂಚೇದಮಬ್ರವೀತ್​ ॥ ೫ ॥</div>
					<div class="verse">ಸತ್ಯೇನಾಹಂ ಶಪೇ ರಾಜನ್​ ಸ್ವರ್ಗಲೋಕೇನ ಚೈವ ಹಿ ।<br />ನ ಕಾಮಯೇ ಯಥಾ ರಾಜ್ಯಂ ತ್ವಾಂ ವಿನಾರಘುನಂದನ ॥ ೬ ॥</div>
					<div class="verse">ಇಮೌ ಕುಶಲವೌ ರಾಜನ್ನಭಿಷಿಂಚ ನರಾಧಿಪ ।<br />ಕೋಸಲೇಷು ಕುಶಂವೀರಮುತ್ತರೇಷು ತಥಾ ಲವಮ್ ॥ ೭ ॥</div>
					<div class="verse">ಶತ್ರುಘ್ನಸ್ಯ ತು ಗಚ್ಛಂತುದೂತಾಸ್ತ್ವರಿತವಿಕ್ರಮಾಃ ।<br />ಇದಂ ಗಮನಮಸ್ಮಾಕಂಸ್ವರ್ಗಾಯಾಖ್ಯಾಂತು ಮಾ ಚಿರಮ್ ॥ ೮ ॥</div>
					<div class="verse">ತಚ್ಛ್ರುತ್ವಾಭರತೇನೋಕ್ತಂ ದೃಷ್ಟ್ವಾಚಾಪಿ ಹ್ಯಧೋಮುಖಾನ್​ ।<br />ಪೌರಾನ್​ ದುಃಖೇನ ಸಂತಪ್ತಾನ್​ ವಸಿಷ್ಠೋವಾಕ್ಯಮಬ್ರವೀತ್​ ॥ ೯ ॥</div>
					<div class="verse">ವತ್ಸ ರಾಮ ಇಮಾಃ ಪಶ್ಯ ಧರಣೀಂಪ್ರಕೃತೀರ್ಗತಾಃ ।<br />ಜ್ಞಾತ್ವೈಷಾಮೀಪ್ಸಿತಂ ಕಾರ್ಯಂ ಮಾ ಚೈಷಾಂವಿಪ್ರಿಯಂ ಕೃಥಾಃ ॥ ೧೦ ॥</div>
					<div class="verse">ವಸಿಷ್ಠಸ್ಯ ತು ವಾಕ್ಯೇನ ಉತ್ಥಾಪ್ಯಪ್ರಕೃತೀಜನಮ್ ।<br />ಕಿಂ ಕರೋಮೀತಿ ಕಾಕುತ್ಸ್ಥಃ ಸರ್ವಾ ವಚನಮಬ್ರವೀತ್​ ॥ ೧೧ ॥</div>
					<div class="verse">ತತಃ ಸರ್ವಾ ಪ್ರಕೃತಯೋ ರಾಮಂವಚನಮಬ್ರವನ್​ ।<br />ಗಚ್ಛಂತಮನುಗಚ್ಛಾಮೋ ಯತ್ರ ರಾಮ ಗಮಿಷ್ಯಸಿ ॥ ೧೨ ॥</div>
					<div class="verse">ಪೌರೇಷು ಯದಿ ತೇ ಪ್ರೀತಿರ್ಯದಿ ಸ್ನೇಹೋಹ್ಯನುತ್ತಮಃ ।<br />ಸಪುತ್ರದಾರಾಃ ಕಾಕುತ್ಸ್ಥ ಸಮಾಗಚ್ಛಾಮ ಸತ್ಪಥಮ್ ॥ ೧೩ ॥</div>
					<div class="verse">ತಪೋವನಂ ವಾ ದುರ್ಗಂ ವಾ ನದೀಮಂಭೋನಿಧಿಂ ತಥಾ ।<br />ವಯಂ ತೇ ಯದಿ ನ ತ್ಯಾಜ್ಯಾಃ ಸರ್ವಾನ್ನೋನಯ ಈಶ್ವರ ॥ ೧೪ ॥</div>
					<div class="verse">ಏಷಾ ನಃ ಪರಮಾ ಪ್ರೀತಿರೇಷ ನಃ ಪರಮೋ ವರಃ ।<br />ಹೃದ್ಗತಾ ನಃ ಸದಾ ಪ್ರೀತಿಸ್ತವಾನುಗಮನೇನೃಪ ॥ ೧೫ ॥</div>
					<div class="verse">ಪೌರಾಣಾಂ ದೃಢಭಕ್ತಿಂ ಚ ಬಾಢಮಿತ್ಯೇಸೋಽಬ್ರವೀತ್​ ।<br />ಸ್ವಕೃತಾಂತಂ ಚಾನ್ವವೇಕ್ಷ್ಯ ತಸ್ಮಿನ್ನಹನಿರಾಘವಃ ॥ ೧೬ ॥</div>
					<div class="verse">ಕೋಸಲೇಷು ಕುಶಂವೀರಮುತ್ತರೇಷು ತಥಾ ಲವಮ್ ।<br />ಅಭಿಷಿಚ್ಯ ಮಹಾತ್ಮಾನಾವುಭೌ ರಾಮಃ ಕುಶೀಲವೌ ॥ ೧೭ ॥</div>
					<div class="verse">ಅಭಿಷಿಕ್ತೌ ಸುತಾವಂಕೇ ಪ್ರತಿಷ್ಠಾಪ್ಯ ಪುರೇ ತತಃ ।<br />ಪರಿಷ್ವಜ್ಯ ಮಹಾಬಾಹುರ್ಮೂಧ್ನ್ಯುಪಾಘ್ರಾಯ ಚಾಸಕೃತ್​ ॥ ೧೮ ॥</div>
					<div class="verse">ರಥಾನಾಂ ತು ಸಹಸ್ರಾಣಿನಾಗಾನಾಮಯುತಾನಿ ಚ ।<br />ದಶಾಯುತಾನಿ ಚಾಶ್ವಾನಾಮೇಕೈಕಸ್ಯಧನಂ ದದೌ ॥ ೧೯ ॥</div>
					<div class="verse">ಬಹುರತ್ನೌ ಬಹುಧನೌಹೃಷ್ಟಪುಷ್ಟಜನಾವೃತೌ ।<br />ಸ್ವೇ ಪುರೇ ಪ್ರೇಷಯಾಮಾಸ ಭ್ರಾತರೌತು ಕುಶೀಲವೌ ॥ ೨೦ ॥</div>
					<div class="verse">ಅಭಿಷಿಚ್ಯ ಸುತೌ ವೀರೌ ಪ್ರತಿಷ್ಠಾಪ್ಯ ಪುರೇತದಾ ।<br />ದೂತಾನ್​ ಸಂಪ್ರೇಷಯಾಮಾಸಶತ್ರುಘ್ನಾಯ ಮಹಾತ್ಮನೇ ॥ ೨೧ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತೋತ್ತರಶತತಮಃ ಸರ್ಗಃ</div>
					
					
					<div class="sname"><b>ಅಷ್ಟೋತ್ತರಶತತಮಃ  ಸರ್ಗಃ - ವಿಭೀಷಣಾದ್ಯಾದೇಶಃ</b> ೩೮ ಶ್ಲೋಕಗಳು</div>
					<div class="verse">ತೇ ದೂತಾ ರಾಮವಾಕ್ಯೇನ ಚೋದಿತಾಲಘುವಿಕ್ರಮಾಃ ।<br />ಪ್ರಜಗ್ಮುರ್ಮಧುರಾಂ ಶೀಘ್ರಂಚಕ್ರುರ್ವಾಸಂ ಚ ನಾಧ್ವನಿ ॥ ೧ ॥</div>
					<div class="verse">ತೇ ತು ತ್ರಿಭಿರಹೋರಾತ್ರೈಃ ಸಂಪ್ರಾಪ್ಯ ಮಧುರಾಮಥ ।<br />ಶತ್ರುಘ್ನಾಯ ಯಥಾತತ್ತ್ವಮಾಚಖ್ಯುಃ ಸರ್ವಮೇವತತ್​ ॥ ೨ ॥</div>
					<div class="verse">ಲಕ್ಷ್ಮಣಸ್ಯ ಪರಿತ್ಯಾಗಂ ಪ್ರತಿಜ್ಞಾಂರಾಘವಸ್ಯ ಚ ।<br />ಪುತ್ರಯೋರಭಿಷೇಕಂ ಚಪೌರನುಗಮನಂ ತಥಾ ॥ ೩ ॥</div>
					<div class="verse">ಕುಶಸ್ಯ ನಗರೀ ರಮ್ಯಾ ವಿಂಧ್ಯಪರ್ವತರೋಧಸಿ ।<br />ಕುಶಾವತೀತಿ ನಾಮ್ನಾ ಸಾ ಕೃತಾ ರಾಮೇಣಧೀಮತಾ ॥ ೪ ॥</div>
					<div class="verse">ಶ್ರಾವಸ್ತೀತಿ ಪುರೀ ರಮ್ಯಾ ಶ್ರಾವಿತಾ ಚಲವಸ್ಯ ಚ ।<br />ಅಯೋಧ್ಯಾಂ ವಿಜನಾಂ ಕೃತ್ವಾ ರಾಘವೋಭರತಸ್ತಥಾ ॥ ೫ ॥</div>
					<div class="verse">ಸ್ವರ್ಗಸ್ಯ ಗಮನೋದ್ಯೋಗಂಕೃತವಂತೌ ಮಹಾರಥೌ ।<br />ಏವಂ ಸರ್ವಂ ನಿವೇದ್ಯಾಶು ಶತ್ರುಘ್ನಾಯಮಹಾತ್ಮನೇ ॥ ೬ ॥</div>
					<div class="verse">ವೀರೇಮುಸ್ತೇ ತತೋ ದೂತಸ್ತ್ವರರಾಜೇತಿ ಚಾಬ್ರುವನ್​ ।<br />ತಚ್ಛ್ರುತ್ವಾ ಘೋರಸಂಕಾಶಂಕುಲಕ್ಷಯಮುಪಸ್ಥಿತಮ್ ॥ ೭ ॥</div>
					<div class="verse">ಪ್ರಕೃತೀಸ್ತು ಸಮಾನೀಯ ಕಾಂಚನಂ ಚಪುರೋಧಸಮ್ ।<br />ಶೇಷಾಂ ಸರ್ವಂಯಥಾವೃತ್ತಮಬ್ರವೀದ್ರಘುನಂದನಃ ॥ ೮ ॥</div>
					<div class="verse">ಆತ್ಮನಶ್ಚ ವಿಪರ್ಯಾಸಂ ಭವಿಷ್ಯಂಭ್ರಾತೃಭಿಃ ಸಹ ।<br />ತತಃ ಪುತ್ರದ್ವಯಂ ವೀರಃ ಸೋಽಭ್ಯಷಿಂಚನ್ನರಾಧಿಪಃ ॥</div>
					<div class="verse">ಸುಬಾಹುರ್ಮಧುರಾಂ ಲೇಭೇಶತ್ರುಘಾತೀ ಚ ವೈದಿಶಮ್ ।<br />ದ್ವಿಧಾ ಕೃತ್ವಾ ತು ತಾಂ ಸೇನಾಂ ಮಾಧುರೀಂಪುತ್ರಯೋರ್ದ್ವಯೋಃ ॥ ೧೦ ॥</div>
					<div class="verse">ಧನಂ ಚ ಯುಕ್ತಂ ಕೃತ್ವಾ ವೈ ಸ್ಥಾಪಯಾಮಾಸ ಪಾರ್ಥಿವಃ ।<br />ಸುಬಾಹುಂ ಮಧುರಾಯಾಂ ಚ ವೈದಿಶೇಶತ್ರುಘಾನಿನಮ್ ॥ ೧೧ ॥</div>
					<div class="verse">ಯಯೌ ಸ್ಥಾಪ್ಯ ತದಾಯೋಧ್ಯಾಂರಥೇನೈಕೇನ ರಾಘವಃ ।<br />ಸ ದದರ್ಶ ಮಹಾತ್ಮಾನಂ ಜ್ವಲಂತಮಿವಪಾವಕಮ್ ॥ ೧೨ ॥</div>
					<div class="verse">ಸೂಕ್ಷ್ಮ ಕ್ಷೌಮಾಂಬರಧರಂ ಮುನಿಭಿಃ ಪ್ರಯತೇಂದ್ರಿಯಃ ।<br />ಸೋಽಭಿವಾದ್ಯ ತತೋ ರಾಮಂ ಪ್ರಾಂಜಲಿಃ ಪ್ರಯತೇಂದ್ರಿಯಃ ॥ ೧೩ ॥</div>
					<div class="verse">ಉವಾಚ ವಾಕ್ಯಂ ಧರ್ಮಜ್ಞಂ ಧರ್ಮಮೇವಾನುಚಿಂತಯನ್​ ।<br />ಕೃತ್ವಾಭಿಷೇಕಂ ಸುತಯೋರ್ಯುಕ್ತಂರಾಘವನಂದನ ॥ ೧೪ ॥</div>
					<div class="verse">ತವಾನಯಗಮನೇ ರಾಜನ್​ ವಿದ್ಧಿ ಮಾಂಕೃತನಿಶ್ಚಯಮ್ ।ನ ಚಾನ್ಯದಪಿ ವಕ್ತವ್ಯಮತೋ ವೀರ ನಶಾಸನಮ್ ॥ ೧೫ ॥</div>
					<div class="verse">ವಿಲೋಕ್ಯಮಾನಮಿಚ್ಛಾಮಿ ತ್ವದ್ವಿಧೇನ ವಿಶೇಷತಃ ।<br />ತಸ್ಯ ತಾಂ ಬುದ್ಧಿಮಕ್ಲೀಬಾಂ ವಿಜ್ಞಾಯರಘುನಂದನಃ ॥ ೧೬ ॥</div>
					<div class="verse">ಬಾಢಮಿತ್ಯೇವ ಶತ್ರುಘ್ನಂ ರಾಮೋವಾಕ್ಯಮುವಾಚ ಹ ।<br />ತಸ್ಯ ವಾಕ್ಯಸ್ಯ ವಾಕ್ಯಾಂತೇ ವಾನರಾಃ ಕಾಮರೂಪಿಣಃ ॥ ೧೭ ॥</div>
					<div class="verse">ಋಕ್ಷರಾಕ್ಷಸಸಂಘಾಶ್ಚಸಮಾಪೇತುರನೇಕಶಃ ।<br />ಸುಗ್ರೀವಂ ತೇ ಪುರಸ್ಕೃತ್ಯ ಸರ್ವ ಏವಸಮಾಗತಾಃ ॥ ೧೮ ॥</div>
					<div class="verse">ತೇ ರಾಮಂ ದ್ರಷ್ಟುಮನಸಃ ಸ್ವರ್ಗಾಯಾಭಿಮುಖಂ ಸ್ಥಿತಮ್ ।<br />ದೇವಪುತ್ರಾ ಋಷಿಸುತಾ ಗಂಧರ್ವಾಣಾಂಸುತಾಸ್ತಥಾ ॥ ೧೯ ॥</div>
					<div class="verse">ರಾಮಕ್ಷಯಂ ವಿದಿತ್ವಾ ತೇ ಸರ್ವ ಏವಸಮಾಗತಾಃ ।<br />ತೇ ರಾಮಮಭಿವಾದ್ಯೋಚುಃ ಸರ್ವೇವಾನರರಾಕ್ಷಸಾಃ ॥ ೨೦ ॥</div>
					<div class="verse">ತವಾನುಗಮನೇ ರಾಜನ್​ ಸಂಪ್ರಾಪ್ತಾಃ ಕೃತನಿಶ್ಚಯಾಃ ।<br />ಯದಿ ರಾಮ ವಿನಾಸ್ಮಾಭಿರ್ಗಚ್ಛೇಸ್ತ್ವಂಪುರುಷೋತ್ತಮ ॥ ೨೧ ॥</div>
					<div class="verse"><span>ಯಮದಂಡಮಿವೋದ್ಯಮ್ಯ ತ್ವಯಾ ಸ್ಮ ವಿನಿಪಾತಿತಾಃ ।<br /> ತೈರೇವಮುಕ್ತಃ ಕಾಕುತ್ಸ್ಥೋಬಾಢಮಿತ್ಯಬ್ರವೀತ್​ ಸ್ಮಯನ್​ ॥ </span>೨೨</div>
					<div class="verse">ಏತಸ್ಮಿನ್ನಂತರೇ ರಾಮಂ ಸುಗ್ರೀವೋಽಪಿಮಹಾಬಲಃ ।<br />ಪ್ರಣಮ್ಯ ವಿಧಿವದ್ವೀರಂವಿಜ್ಞಾಪಯಿತುಮುದ್ಯತಃ ॥ ೨೩ ॥</div>
					<div class="verse">ಅಭಿಷಿಚ್ಯಾಂಗದಂ ವೀರಮಾಗತೋಽಸ್ಮಿ ನರೇಶ್ವರ ।<br />ತವಾನುಗಮನೇ ರಾಜನ್​ ವಿದ್ಧಿ ಮಾಂ ಕೃತನಿಶ್ಚಯಮ್ ॥ ೨೪ ॥</div>
					<div class="verse">ತಸ್ಯ ತದ್ವಚನಂ ಶ್ರುತ್ವಾ ರಾಮೋರಮಯತಾಂ ವರಃ ।<br />ವಾನರೇಂದ್ರಮಥೋವಾಚ ಮೈತ್ರಂತಸ್ಯಾನುಚಿಂತಯನ್​ ॥ ೨೫ ॥</div>
					<div class="verse">ಸಖೇ ಶೃಣುಷ್ವ ಸುಗ್ರೀವ ನ ತ್ವಯಾಹಂವಿನಾಕೃತಃ ।<br />ಗಚ್ಛೇಯಂ ದೇವಲೋಕಂ ನಾ ಪರಮಂವಾ ಪದಂ ಮಹತ್​ ॥ ೨೬ ॥</div>
					<div class="verse">ವಿಭೀಷಣಮಥೋವಾಚ ರಾಕ್ಷಸೇಂದ್ರಂಮಹಾಯಶಾಃ ।<br />ಯಾವತ್​ ಪ್ರಜಾ ಧರಿಷ್ಯಂತಿ ತಾವತ್ತ್ವಂವೈ ವಿಭೀಷಣ ॥ ೨೭ ॥</div>
					<div class="verse">ರಾಕ್ಷಸೇಂದ್ರ ಮಹಾವೀರ್ಯ ಲಂಕಾಸ್ಥಃ ಧರಿಷ್ಯಸಿ ।<br />ಯಾವಚ್ಚಂದ್ರಶ್ಚಸೂರ್ಯಶ್ಚಯಾವತ್ತಿಷ್ಠಂತಿ ಮೇದಿನೀ ॥ ೨೮ ॥</div>
					<div class="verse">ಯಾವಚ್ಚ ಮತ್ಕಥಾ ಲೋಕೇ ತಾವದ್ರಾಜ್ಯಂ ತವಾಸ್ತ್ವಿಹ ।<br /> ಶಾಸಿತಸ್ತ್ವಂ ಸಖಿತ್ವೇನ ಕಾರ್ಯಂ ತೇಮಮ ಶಾಸನಮ್ ॥ ೨೯ ॥</div>
					<div class="verse">ಪ್ರಜಾಃ ಸಂರಕ್ಷ ಧರ್ಮೇಣ ನೋತ್ತರಂವಕ್ತುಮರ್ಹಸಿ ।<br />ಕಿಂಚಾನ್ಯದ್ವಕ್ತುಮಿಚ್ಛಾಮಿ ರಾಕ್ಷಸೇಂದ್ರಮಹಾಮತೇ ॥ ೩೦ ॥</div>
					<div class="verse">ಆರಾಧಯಜಗನ್ನಾಥಮಿಕ್ಷ್ವಾಕುಕುಲದೈವತಮ್ ।<br />ಆರಾಧನೀಯಮನಿಶಂ ಸರ್ವೈರ್ದೇವೈಃಸವಾಸವೈಃ ॥ ೩೧ ॥</div>
					<div class="verse">ತಥೇತಿ ಪ್ರತಿಜಗ್ರಾಹ ರಾಮವಾಕ್ಯಂವಿಭೀಷಣಃ ।<br />ರಾಜಾ ರಾಕ್ಷಸಮುಖ್ಯಾನಾಂರಾಘವಜ್ಞಾಮನುಸ್ಮರನ್​ ॥ ೩೨ ॥</div>
					<div class="verse">ತಮೇವಮುಕ್ತ್ವಾ ಕಾಕುತ್ಸ್ಥೋ ಹನೂಮಂತಮಥಾಬ್ರವೀತ್​ ।<br />ಜೀವಿತೇ ಕೃತಬುದ್ಧಿಸ್ತ್ವಂ ಮಾ ಪ್ರತಿಜ್ಞಾಂವಿಲೋಪಯ ॥ ೩೩ ॥</div>
					<div class="verse">ಮತ್ಕಥಾಃ ಪ್ರಚರಿಷ್ಯಂತಿ ಯಾವಲ್ಲೋಕೇಹರೀಶ್ವರ ।<br />ತಾವದ್ರಮಸ್ಯ ಸುಪ್ರೀತೋಮದ್ವಾಕ್ಯಮನುಪಾಲಯನ್​ ॥ ೩೪ ॥</div>
					<div class="verse">ಏವಮುಕ್ತಸ್ತು ಹನುಮಾನ್​ ರಾಘವೇಣಮಹಾತ್ಮನಾ ।<br />ವಾಕ್ಯಂ ವಿಜ್ಞಾಪಯಾಮಾಸ ಪರಂಹರ್ಷಮವಾಪ್ಯ ಚ ॥ ೩೫ ॥</div>
					<div class="verse">ಯಾವತ್ತವ ಕಥಾ ಲೋಕೇ ವಿಚರಿಷ್ಯತಿಪಾವನೀ ।<br />ತಾವತ್​ ಸ್ಥಾಸ್ಯಾಮಿ ಮೇದಿನ್ಯಾಂತವಾಜ್ಞಾಮನುಪಾಲಯನ್​ ॥</div>
					<div class="verse">೩೬ ಜಾಂಬವಂತಂ ತಥೋಕ್ತ್ವಾ ತು ವೃದ್ಧಂಬ್ರಹ್ಮಸುತಂ ತಥಾ ।<br />ಮೈಂದಂ ಚ ದ್ವಿವಿದಂ ಚೈವ ಪಂಚ ಜಾಂಬವತಾಸಹ ॥ ೩೭ ॥</div>
					<div class="verse">ಯಾವತ್​ ಕಲಿಶ್ಚ ಸಂಪ್ರಾಪ್ತಸ್ತಾವಜ್ಜೀವತಸರ್ವದಾ ।<br />ತಾನೇವಮುಕ್ತ್ವಾ ಕಾಕುತ್ಸ್ಥಃ ಸರ್ವಾಂಸ್ತಾನೃಕ್ಷವಾನರಾನ್​ ॥ ೩೮ ॥</div>
					<p>ಉವಾಚ ಬಾಢಂ ಗಚ್ಛಧ್ವಂ ಮಯಾಸಾರ್ಧಂ ಯಥೇಪ್ಸಿತಮ್ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟೋತ್ತರಶತತಮಃ ಸರ್ಗಃ</div>
					
					
					<div class="sname"><b>ನವೋತ್ತರಶತತಮಃ  ಸರ್ಗಃ - ಶ್ರೀರಾಮಮಹಾಪ್ರಸ್ಥಾನಮ್</b> ೨೨ ಶ್ಲೋಕಗಳು</div>
					<div class="verse">ಪ್ರಭಾತಾಯಾಂ ತು ಶರ್ವರ್ಯಾಂ ಪೃಥುವಕ್ಷಾ ಮಹಾಯಶಾಃ ।<br />ರಾಮಃ ಕಮಲಪತ್ರಾಕ್ಷಃ ಪುರೋಧಸಮಥಾಬ್ರವೀತ್​ ॥</div>
					<div class="verse">ಅಗ್ನಿಹೋತ್ರಂ ವ್ರಜತ್ವಗ್ರೇ ದೀಪ್ಯಮಾನಂ ಸಹದ್ವಿಜೈಃ ।<br />ವಾಜಪೇಯಾತಪತ್ರಂ ಚ ಶೋಭಮಾನಂ ಮಹಾಪಥೇ ॥ ೨ ॥</div>
					<div class="verse">ತತೋ ವಸಿಷ್ಠಸ್ತೇಜಸ್ವೀ ಸರ್ವಂನಿರವಶೇಷತಃ ।<br /></div>
					<p>ಚಕಾರ ವಿಧಿವದ್ಧರ್ಮಂ ಮಾಹಾಪ್ರಾಸ್ಥಾನಿಕಂವಿಧಿಮ್ ॥ ೩</p>
					<div class="verse">ತತಃ ಸೂಕ್ಷ್ಮಾಂಬರಧರೋಬ್ರಹ್ಮಮಾವರ್ತಯನ್​ ಪರಮ್ ।<br />ಕುಶಾನ್​ ಗೃಹೀತ್ವಾ ಪಾಣಿಭ್ಯಾಂ ಪ್ರಸಜ್ಯ ಪ್ರಯಯಾವಥ ॥ ೪ ॥</div>
					<div class="verse">ಅವ್ಯಾಹರನ್​ ಕ್ವಚಿತ್ಕಿಂಚಿನ್ನಿಶ್ಚೇಷ್ಟೋನಿಃಸುಖಃ ಪಥಿ ।<br />ನಿರ್ಜಗಾಮ ಗೃಹಾತ್ತಸ್ಮಾದ್ದೀಪ್ಯಮಾನಇವಾಂಶುಮಾನ್​ ॥ ೫ ॥</div>
					<div class="verse">ರಾಮಸ್ಯ ದಕ್ಷಿಣೇ ಪಾರ್ಶೆ್ವÃ ಸಪದ್ಮಾ ಶ್ರೀರುಪಸ್ಥಿತಾ ।<br />ಸವ್ಯೇ ತು ಹ್ರೀರ್ಮಹಾದೇವೀವ್ಯವಸಾಯಸ್ತಥಾಗ್ರತಃ ॥ ೬ ॥</div>
					<div class="verse">ಶರಾ ನಾನಾವಿಧಾಶ್ಚಾಪಿಧನುರಾಯತಮುತ್ತಮಮ್ ।<br />ತಥಾಯುಧಾನಿ ತೇ ಸರ್ವೇ ಯಯುಃ ಪರುಷವಿಗ್ರಹಾಃ ॥ ೭ ॥</div>
					<div class="verse">ವೇದಾ ಬ್ರಾಹ್ಮಣರೂಪೇಣ ಗಾಯತ್ರೀಸರ್ವರಕ್ಷಿಣೀ ।<br />ಓಂಕಾರೋಽಥ ವಷಟ್​ಕಾರಃ ಸರ್ವೇರಾಮಮನುವ್ರತಾಃ ॥ ೮ ॥</div>
					<div class="verse">ಋಷಯಶ್ಚ ಮಾಹಾತ್ಮಾನಃ ಸರ್ವ ಏವಮಹೀಸುರಾಃ ।<br />ಅನ್ವಗಚ್ಛನ್​ ಮಹಾತ್ಮಾನಂ ಸ್ವರ್ಗದ್ವಾರಮುಪಾವೃತಮ್ ॥ ೯ ॥</div>
					<div class="verse">ತಂ ಯಾಂತಮನುಗಚ್ಛಂತಿ ಹ್ಯಂತಃಪುರಚರಾಃ ಸ್ತ್ರಿಯಃ ।<br />ಸವೃದ್ಧಬಾಲದಾಸೀಕಾಃ ಸವರ್ಷವರಕಿಂಕರಾಃ॥ ೧೦ ॥</div>
					<div class="verse">ಸಾಂತಃಪುರಶ್ಚ ಭರತಃ ಶತ್ರುಘ್ಸಸಹಿತೋ ಯಯೌ ।<br />ರಾಮಂ ಗತಿಮುಪಾಗಮ್ಯ ಸಾಗ್ನಿಹೋತ್ರಮನುವ್ರತಃ ॥ ೧೧ ॥</div>
					<div class="verse">ತೇ ಚ ಸರ್ವೇ ಮಹಾತ್ಮಾನಃ ಸಾಗ್ನಿಹೋತ್ರಾಃಸಮಾಗತಾಃ ।<br />ಸಪುತ್ರದಾರಾಃ ಕಾಕುತ್ಸ್ಥಮನುಜಗ್ಮುರ್ಮಹಾಮತಿಮ್ ॥ ೧೨ ॥</div>
					<div class="verse">ಮಂತ್ರಣೋ ಭೃತ್ಯವರ್ಗಾಶ್ಚ ಸಪುತ್ರಪಶುಬಾಂಧವಾಃ ।<br />ಸರ್ವೇ ಸಹಾನುಗಾ ರಾಮಮನ್ವಗಚ್ಛನ್​ಪ್ರಹೃಷ್ಟವತ್​ ॥ ೧೩ ॥</div>
					<div class="verse">ತತಃ ಸರ್ವಾ ಪ್ರಕೃತಯೋಹೃಷ್ಟಪುಷ್ಟಜನಾವೃತಃ ।<br />ಗಚ್ಛಂತಮನ್ವಗಚ್ಛಂಸ್ತಂ ರಾಘವಂಗುಣರಂಜಿತಾಃ ॥ ೧೪ ॥</div>
					<div class="verse">ತತಃ ಸಸ್ತ್ರೀಪುಮಾಂಸಸ್ತೇಸಪಕ್ಷಿಪಶುವಾಹನಾಃ ।<br />ರಾಘವಸ್ಯಾನುಗಾಃ ಸರ್ವೇ ಹೃಷ್ಟಾ ವಿಗತಕಲ್ಮಷಾಃ ॥ ೧೫ ॥</div>
					<div class="verse">ಸ್ನಾತಾಃ ಪ್ರಮುದಿತಾಃ ಸರ್ವೇ ಹೃಷ್ಟಾಃ ಪುಷ್ಟಾಶ್ಚ ವಾನರಾಃ ।<br />ದೃಢಂ ಕಿಲಕಿಲಾಶಬ್ದೈಃ ಸರ್ವಂರಾಮಮನುವ್ರತಮ್ ॥ ೧೬ ॥</div>
					<div class="verse">ನ ತತ್ರ ಕಶ್ಚೀದ್ದೀನೋ ವಾ ವ್ರೀಡಿತೋ ವಾಪಿದುಃಖಿತಃ ।<br />ಹೃಷ್ಟಂ ಪ್ರಮುದಿತಂ ಸರ್ವಂ ಬಭೂವಪರಮಾದ್ಭುತಮ್ ॥ ೧೭ ॥</div>
					<div class="verse">ದ್ರಷ್ಟುಕಾಮೋಽಥ ನಿರ್ಯಾಂತಂ ರಾಮಂಜನಪದೋ ಜನಃ ।<br />ಯಃ ಪ್ರಾಪ್ತಃ ಸೋಽಪಿ ದೃಷ್ಟೈವಸ್ವರ್ಗಾಯಾನುಗತೋ ಮುದಾ ॥ ೧೮ ॥</div>
					<div class="verse">ಋಕ್ಷವಾನರರಕ್ಷಾಂಸಿ ಜನಾಶ್ಚ ಪುರವಾಸಿನಃ।<br />ಆಗಚ್ಛನ್​ ಪರಯಾ ಭಕ್ತ್ಯಾ ಪೃಷ್ಠತಃ ಸುಸಮಾಹಿತಾಃ ॥ ೧೯ ॥</div>
					<div class="verse">ಯಾನಿ ಭೂತಾನಿ ನಗರೇಽಪ್ಯಂತರ್ಧಾನಗತಾನಿ ಚ ।<br />ರಾಘವಂ ತಾನ್ಯನುಯಯುಃ ಸ್ವರ್ಗಾಯಸಮುಪಸ್ಥಿತಮ್ ॥ ೨೦ ॥</div>
					<div class="verse">ಯಾನಿ ಪಶ್ಯಂತಿ ಕಾಕುತ್ಸ್ಥಂ ಸ್ಥಾವರಾಣಿಚರಾಣಿ ಚ ।<br />ಸರ್ವಾಣಿ ರಾಮಗಮನೇ ಹ್ಯನುಜಗ್ಮುರ್ಹಿ ತಾನ್ಯಪಿ ॥ ೨೧ ॥</div>
					<div class="verse">ನೋಚ್ಛ್ವಸತ್ತದಯೋಧ್ಯಾಯಾಂಸುಸೂಕ್ಷ್ಮಮಪಿ ದೃಶ್ಯತೇ ।<br />ತಿರ್ಯಗ್ಯೋನಿಗತಾಶ್ಚಾಪಿ ಸರ್ವೇರಾಮಮನುವ್ರತಾಃ ॥ ೨೨ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ನವೋತ್ತರಶತತಮಃ ಸರ್ಗಃ</div>
					
					
					<div class="sname"><b>ದಶೋತ್ತರಶತತಮಃ  ಸರ್ಗಃ - ಸಹಾನುಗಶ್ರೀರಾಮಸ್ವರ್ಗಾರೋಹಃ</b> ೨೭ ಶ್ಲೋಕಗಳು</div>
					<div class="verse">ಅಧ್ಯರ್ಧಯೋಜನಂ ಗತ್ವಾ ನದೀಂ ಪಶ್ಚಾನ್ಮುಖಾಶ್ರಿತಾಮ್ ।<br />ಸರಯೂಂ ಪುಣ್ಯಸಲಿಲಾಂ ದದರ್ಶ ರಘುನಂದನಃ ॥ ೧ ॥</div>
					<div class="verse">ತಾ ನದೀಮಾಕುಲಾವರ್ತಾಂ ಸರ್ವತ್ರಾನುಸರನ್ನೃಪಃ ।<br />ಆಗತಃ ಸಪ್ರಜೋ ರಾಮಸ್ತಂ ದೇಶಂರಘುನಂದನಃ ॥ ೨ ॥</div>
					<div class="verse">ಅಥ ತಸ್ಮಿನ್​ ಮುಹೂರ್ತೇ ತು ಬ್ರಹ್ಮಾ ಲೋಕಪಿತಾಮಹಃ ।<br />ಸರ್ವೈಃ ಪರಿವೃತೋ ದೇವೈರ್ಋಷಿಬಿಶ್ಚಮಹಾತ್ಮಭಿಃ ॥ ೩ ॥</div>
					<div class="verse">ಆಯಯೌ ಯತ್ರ ಕಾಕುತ್ಸ್ಥಃ ಸ್ವರ್ಗಾಯ ಸಮುಪಸ್ಥಿತಃ ।<br />ವಿಮಾನಶತಕೋಟೀಭಿರ್ ದಿವ್ಯಾಭಿರಭಿಸಂವೃತಃ ॥ ೪ ॥</div>
					<div class="verse">ದಿವ್ಯತೇಜೋವೃತಂ ವ್ಯೋಮಜ್ಯೋತಿರ್ಭೂತಮನುತ್ತಮಮ್ ।<br />ಸ್ವಯಂಪ್ರಭೈಃ ಸ್ವತೇಜೋಭಿಃ ಸ್ವರ್ಗಿಭಿಃ ಪುಣ್ಯಕರ್ಮಭಿಃ ॥ ೫ ॥</div>
					<div class="verse">ಪುಣ್ಯಾ ವಾತಾ ವವುಶ್ಚೈವ ಗಂಧವಂತಃ ಸುಖಪ್ರದಾಃ ।<br />ಪಪಾತ ಪುಷ್ಪವೃಷ್ಟಿಶ್ಚ ದೇವೈರ್ಮುಕ್ತಾಮಹೌಘವತ್​ ॥ ೬ ॥</div>
					<div class="verse">ತಸ್ಮಿಂಸ್ತೂರ್ಯಶತೈಃ ಕೀರ್ಣೇಗಂಧರ್ವಾಪ್ಸರಸಂಕುಲೇ ।<br />ಸರಯೂಸಲಿಲೇ ರಾಮಃ ಪದ್ಭ್ಯಾಂಸಮುಪಚಕ್ರಮೇ ॥ ೭ ॥</div>
					<div class="verse">ತತಃ ಪಿತಾಮಹೋವಾಣೀಮಂತರಿಕ್ಷಾದಭಾಷತ ।<br />ಆಗಚ್ಛ ವಿಷ್ಣೋ ಭದ್ರಂ ತೇ ದಿಷ್ಟ್ಯಾ ಪ್ರಾಪ್ತೋಽಸಿ ರಾಘವ ॥ ೮ ॥</div>
					<div class="verse">ಭ್ರಾತೃಭಿಃ ಸಹ ದೇವಾಭೈಃ ಪ್ರವಿಶಸ್ವಸ್ವಕಾಂ ತನುಮ್ ।<br />ಯಾಮಿಚ್ಛಸಿ ಮಹಾಬಾಹೋ ತಾಂ ತನುಂ ಪ್ರವಿಶ ಸ್ವಕಾಮ್ ॥ ೯ ॥</div>
					<div class="verse">ವೈಷ್ಣವೀಂ ತಾಂ ಮಹಾತೇಜಸ್ತದ್ವಾಕಾಶಂಸನಾತನಮ್ ।<br />ತ್ವಂ ಹಿ ಲೋಕಗತಿರ್ದೇವ ನ ತ್ವಾಂ ಕೇಚಿತ್​ ಪ್ರಜಾನತೇ ॥ ೧೦ ॥</div>
					<div class="verse">ಋತೇ ಮಯಾಂ ವಿಶಾಲಾಕ್ಷೀಂ ತವಪೂರ್ವಪರಿಗ್ರಹಾಮ್ ।<br />ತ್ವಾಮಚಿಂತ್ಯಂ ಮಹದ್ಭೂತಮಕ್ಷಯಂ ಸರ್ವಸಂಗ್ರಹಮ್ ॥ ೧೧ ॥</div>
					<div class="verse">ಯಾಮಿಚ್ಛಸಿ ಮಹಾತೇಜಸ್ತಾಂ ತನುಂಪ್ರವಿಶ ಸ್ವಯಮ್ ।<br />ಪಿತಾಮಹವಚಃ ಶ್ರುತ್ವಾ ವಿನಿಶ್ಚಿತ್ಯ ಮಹಾಮತಿಃ ॥ ೧೨ ॥</div>
					<div class="verse">ವಿವೇಶ ವೈಷ್ಣವಂ ತೇಜಃ ಸಶರೀರಃ ಸಹಾನುಜಃ ।<br />ತತೋ ವಿಷ್ಣುಮಯಂ ದೇವಂಪೂಜಯಂತಿ ಸ್ಮ ದೇವತಾಃ ॥ ೧೩ ॥</div>
					<div class="verse">ಸಾಧ್ಯಾ ಮರುದ್ಗಣಾಶ್ಚೈವ ಸೇಂದ್ರಾಃ ಸಾಗ್ನಿಪುರೋಗಮಾಃ ।<br />ಯೇ ಚ ದಿವ್ಯಾ ಋಷಿಗಣಾಗಂಧರ್ವಾಪ್ಸರಸಶ್ಚ ಯಾಃ ॥ ೧೪ ॥</div>
					<div class="verse">ಸುಪರ್ಣನಾಗಯಕ್ಷಾಶ್ಚದೈತ್ಯದಾನವರಾಕ್ಷಸಾಃ ।<br />ಸರ್ವಂ ಪುಷ್ಪಂ ಪ್ರಮುದಿತಂಸುಸಂಪೂರ್ಣಮನೋರಥಮ್ ॥ ೧೫ ॥</div>
					<div class="verse">ಸಾಧು ಸಾಧ್ವಿತಿ ತೈರ್ದೇವೈಸ್ತ್ರಿದಿವಂಗತಕಲ್ಮಷಮ್ ।<br />ಅಥ ವಿಷ್ಣುರ್ಮಹಾತೇಜಾಃ ಪಿತಾಮಹಮುವಾಚ ಹ ॥ ೧೬ ॥</div>
					<div class="verse">ಏಷಾಂ ಲೋಕಂ ಜನೌಘಾನಾಂ ದಾತುಮರ್ಹಸಿ ಸುವ್ರತ ।<br />ಇಮೇ ಹಿ ಸರ್ವೇ ಸ್ನೇಹಾನ್ಮಾಮನುಯಾತಾಮನಸ್ವಿನಃ ॥ ೧೭ ॥</div>
					<div class="verse">ಭಕ್ತಾ ಹಿ ಭಜಿತವ್ಯಾಶ್ಚ ತ್ಯಕ್ತಾತ್ಮಾನಶ್ಚ ಮತ್ಕೃತೇ ।<br />ತಚ್ಛ್ರುತ್ವಾ ವಿಷ್ಣುವಚನಂ ಬ್ರಹ್ಮಾ ಲೋಕಗುರುಃ ಪ್ರಭುಃ ॥ ೧೮ ॥</div>
					<div class="verse">ಲೋಕಾನ್​ ಸಾಂತಾನಿಕಾನ್ನಾಮಯಾಸ್ಯಂತೀಮೇ ಸಮಾಗತಾಃ ।<br />ಯಚ್ಚ ತಿರ್ಯಗ್ಗತಂ ಕಿಂಚಿತ್ತ್ವಾಮೇವಮನುಚಿಂತಯತ್​ ॥ ೧೯ ॥</div>
					<div class="verse">ಪ್ರಾಣಾಂಸ್ತ್ಯಕ್ಷ್ಯತಿ ಭಕ್ಷ್ಯಾ ವೈತತ್ಸಂತಾನೇ ನಿವತ್ಸ್ಯತಿ ।<br />ಸರ್ವೈಬ್ರಹ್ಮಗುಣೈರ್ಯುಕ್ತೇಬ್ರಹ್ಮಲೋಕಾದನಂತರೇ ॥ ೨೦ ॥</div>
					<div class="verse">ವಾನರಾಶ್ಚ ಸ್ವಕಾಂಯೋನಿಮೃಕ್ಷಾಶ್ಚೈವ ತಥಾ ಯಯುಃ ।<br />ಯೇಭ್ಯೋ ವಿನಿಃಸೃತಾಃ ಸರ್ವೇಸುರೇಭ್ಯಃ ಸುರಸಂಭವಾಃ ॥ ೨೧ ॥</div>
					<div class="verse">ತೇಷು ಪ್ರವಿವಿಶೇ ಚೈವ ಸುಗ್ರೀವಃ ಸೂರ್ಯಮಂಡಲಮ್ ।<br />ಪಶ್ಯತಾಂ ಸರ್ವದೇವಾನಾಂ ಸ್ವಾನ್​ ಪಿತೄನ್​ಪ್ರತಿಪೇದಿರೇ ॥ ೨೨ ॥</div>
					<div class="verse">ಅವಗಾಹ್ಯ ಜಲಂ ಯೋ ಯಃ ಪ್ರಾಣೀ ಹ್ಯಾಸೀತ್​ ಪ್ರಹೃಷ್ಟವತ್​ ।ಮಾನುಷಂ ದೇಹಮುತ್ಸೃಜ್ಯ ವಿಮಾನಂಸೋಽಧ್ಯರೋಹತ ॥ ೨೩ ॥</div>
					<div class="verse">ತಿರ್ಯಗ್ಯೋನಿಗತಾನಾಂ ಚ ಶತಾನಿ ಸರಯೂಜಲಮ್ ।<br />ಸಂಪ್ರಾಪ್ಯ ತ್ರಿದಿವಂ ಜಗ್ಮುಃ ಪ್ರಭಾಸುರವಪೂಂಷಿ ಚ ॥ ೨೪ ॥</div>
					<div class="verse">ದಿವ್ಯಾ ದಿವ್ಯೇನ ವಪುಷಾ ದೇವಾ ದೀಪ್ತಾ ಇವಾಭವನ್​ ।<br />ಗತ್ವಾ ತು ಸರಯೂತೋಯಂಸ್ಥಾವರಾಣಿ ಚರಾಣಿ ಚ ॥ ೨೫ ॥</div>
					<div class="verse">ಪ್ರಾಪ್ಯ ತತ್ತೋಯವಿಕ್ಲೇದಂ ದೇವಲೋಕಮುಪಾಗಮನ್​ ।<br />ತಸ್ಮಿನ್​ ಯೇಽಪಿ ಸಮಾಪನ್ನಾಋಕ್ಷವಾನರರಾಕ್ಷಸಾಃ ॥ ೨೬ ॥</div>
					<div class="verse">ತೇಽಪಿ ಸ್ವರ್ಗಂ ಪ್ರವಿವಿಶುರ್ದೇಹಾನ್​ ನಿಕ್ಷಿಪ್ಯ ಚಾಂಭಸಿ ।<br />ತತಃ ಸಮಾಗತಾನ್​ ಸರ್ವಾನ್​ ಸ್ಥಾಪ್ಯಲೋಕಗುರುರ್ದಿವಿ ॥ ೨೭ ॥</div>
					<p>ಜಗಾಮ ತ್ರಿದಶೈಃ ಸಾರ್ಧಂ ಸದಾ ಹೃಷ್ಟೈರ್ದಿವಂ ಮಹತ್​ ॥</p>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದಶೋತ್ತರಶತತಮಃ ಸರ್ಗಃ</div>
					
					
					<div class="sname"><b>ಏಕಾದಶೋತ್ತರಶತತಮಃ  ಸರ್ಗಃ - ಶ್ರೀಮದ್ರಾಮಾಯಣಫಲಶ್ರುತಿಃ </b> ೨೬ ಶ್ಲೋಕಗಳು</div>
					<div class="verse">ಏತಾವದೇತದಾಖ್ಯಾನಂ ಸೋತ್ತರಂಬ್ರಹ್ಮಪೂಜಿತಮ್ ।<br />ರಾಮಾಯಣಮಿತಿ ಖ್ಯಾತಂ ಮುಖ್ಯಂ ವಾಲ್ಮೀಕಿನಾಕೃತಮ್ ॥ ೧ ॥</div>
					<div class="verse">ತತಃ ಪ್ರತಿಷ್ಠತೋ ವಿಷ್ಣುಃ ಸ್ವರ್ಗಲೋಕೇ ಯಥಾಪುರಮ್ ।<br />ಯೇನ ವ್ಯಾಪ್ತಮಿದಂ ಸರ್ವಂತ್ರೈಲೋಕ್ಯಂ ಸಚರಾಚರಮ್ ॥ ೨ ॥</div>
					<div class="verse">ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚಪರಮರ್ಷಯಃ ।<br />ನಿತ್ಯಂ ಶೃಣ್ವಂತಿ ಸಂತುಷ್ಟಾ ದಿವ್ಯಂರಾಮಾಯಣಂ ದಿವಿ ॥ ೩ ॥</div>
					<div class="verse">ಇದಮಾಖ್ಯಾನಮಾಯುಷ್ಯಂ ಸೌಭಾಗ್ಯಂಪಾಪನಾಶನಮ್ ।<br />ರಾಮಾಯಣಂ ವೇದಸಮಂ ಶ್ರಾದ್ಧೇಷುಶ್ರಾವಯೇದ್ಬುಧಃ ॥ ೪ ॥</div>
					<div class="verse">ಅಪುತ್ರೋ ಲಭತೇ ಪುತ್ರಮಧನೋ ಲಭತೇ ಧನಮ್ ।<br />ಸರ್ವಪಾಪೈಃ ಪ್ರಮುಚ್ಯೇತಪದಮಪ್ಯಸ್ಯ ಯಃ ಪಠೇತ್​ ॥</div>
					<div class="verse">ಪಾಪಾನ್ಯಪಿ ಚ ಯಃ ಕುರ್ಯಾದಹನ್ಯಹನಿಮಾನವಃ ।<br />ಪಠತ್ಯೇಕಮಪಿ ಶ್ಲೋಕಂ ಪಾಪಾತ್​ ಸಪರಿಮುಚ್ಯತೇ ॥ ೬ ॥</div>
					<div class="verse">ವಾಚಕಾಯ ಚ ದಾತವ್ಯಂ ವಸ್ತ್ರಂಧೇನುಹಿರಣ್ಯಕಮ್ ।<br />ವಾಚಕೇ ಪರಿತುಷ್ಟೇ ತು ತುಷ್ಟಾಃ ಸ್ಯುಃ ಸರ್ವದೇವತಾಃ ॥ ೭ ॥</div>
					<div class="verse">ಏತದಾಖ್ಯಾನಮಾಯುಷ್ಯಂ ಪಠನ್​ರಾಮಾಯಣಂ ನರಃ ।<br />ಸಪುತ್ರಪೌತ್ರೋ ಲೋಕೇಽಸ್ಮಿನ್​ಪ್ರೇತ್ಯ ಚೇಹ ಮಹೀಯತೇ ॥ ೮ ॥</div>
					<div class="verse">ರಾಮಾಯಣಂ ಗೋವಿಸರ್ಗೇ ಮಧ್ಯಾಹ್ನೇ ವಾಸಮಾಹಿತ ।<br />ಸಾಯಾಹ್ನೇ ವಾಪರಾಹ್ಣೇ ಚವಾಚಯನ್ನಾವಸೀದತಿ ॥ ೯ ॥</div>
					<div class="verse">ಅಯೋಧ್ಯಾಪಿ ಪುರೀ ರಮ್ಯಾ ಶೂನ್ಯಾ ವರ್ಷಗಣಾನ್​ ಬಹೂನ್​ ।<br />ಋಷಭಂ ಪ್ರಾಪ್ಯ ರಾಜಾನಂನಿವಾಸಮುಪಯಾಸ್ಯತಿ ॥ ೧೦ ॥</div>
					<div class="verse">ಏತದಾಖ್ಯಾನಮಾಯುಷ್ಯಂ ಸಭವಿಷ್ಯಂಸಹೋತ್ತರಮ್ ।<br />ಕೃತವಾನ್​ ಪ್ರಚೇತಸಃ ಪುತ್ರಸ್ತದ್ಬ್ರಹ್ಮಾಪ್ಯನ್ವಮನ್ಯತ ॥ ೧೧ ॥</div>
					<div class="verse">ಅಶ್ವಮೇಧಸಹಸ್ರಸ್ಯ ವಾಜಪೇಯಾಯುತಸ್ಯ ಚ ।<br />ಲಭತೇ ಶ್ರವಣಾದೇವ ಸರ್ಗಸ್ಯೈಕಸ್ಯಮಾನವಃ ॥ ೧೨ ॥</div>
					<div class="verse">ಪ್ರಯಾಗಾದೀನಿ ತೀರ್ಥಾನಿ ಗಂಗಾದ್ಯಾಃ ಸರಿತಸ್ತಥಾ ।<br />ನೈಮಿಷಾದೀನ್ಯರಣ್ಯಾನಿ ಕುರುಕ್ಷೇತ್ರಾದಿಕಾನ್ಯಪಿ ॥ ೧೩ ॥</div>
					<div class="verse">ಗತಾನಿ ತೇ ಲೋಕೇಽಸ್ಮಿನ್​ ಯೇನರಾಮಾಯಣಂ ಶ್ರುತಮ್ ।<br />ಹೇಮಭಾರಂ ಕುರುಕ್ಷೇತ್ರೇ ಗ್ರಸ್ತೇಭಾನೌ ಪ್ರಯಚ್ಛತಿ ॥ ೧೪ ॥</div>
					<div class="verse">ಯಶ್ಚ ರಾಮಾಯಣಂ ಲೋಕೇ ಶೃಣೋತಿಸದೃಶಾವುಭೌ ।<br />ಸಮ್ಯಕ್​ ಶ್ರದ್ಧಾಸಮಾಯುಕ್ತಃ ಶೃಣುತೇ ರಾಘವೀಂ ಕಥಾಮ್ ॥ ೧೫ ॥</div>
					<div class="verse">ಸರ್ವಪಾಪಾತ್​ ಪ್ರಮುಚ್ಯೇತವಿಷ್ಣುಲೋಕಂ ಸ ಗಚ್ಛತಿ ।<br />ಆದಿಕಾವ್ಯಮಿದಂ ತ್ವಾರ್ಷಂ ಪುರಾ ವಾಲ್ಮೀಕಿನಾಕೃತಮ್ ॥ ೧೬ ॥</div>
					<div class="verse">ಯಃ ಶೃಣೋತಿ ಸದಾ ಭಕ್ತ್ಯಾ ಸಗಚ್ಛೇದ್ವೈಷ್ಣವೀಂ ತನುಮ್ ।<br />ಪುತ್ರದಾರಾಶ್ಚ ವರ್ಧಂತೇ ಸಂಪದಃ ಸಂತತಿಸ್ತಥಾ ॥ ೧೭ ॥</div>
					<div class="verse">ಸತ್ಯಮೇತದ್ವಿದಿತ್ವಾ ತು ಶ್ರೋತವ್ಯಂನಿಯತಾತ್ಮಭಿಃ ।<br />ಗಾಯತ್ರ್ಯಾಶ್ಚ ಸ್ವರೂಪಂತದ್ರಾಮಾಯಣಮನುತ್ತಮಮ್ ॥ ೧೮ ॥</div>
					<div class="verse">ಅಪುತ್ರೋ ಲಭತೇ ಪುತ್ರಮಧನೋ ಲಭತೇ ಧನಮ್ ।<br />ಸರ್ವಪಾಪೈಃ ಪ್ರಮುಚ್ಯೇತಪದಮಪ್ಯಸ್ಯ ಯಃ ಪಠೇತ್​ ॥ ೧೯ ॥</div>
					<div class="verse">ಯಃ ಪಠೇಚ್ಛೃಣುಯಾನ್ನಿತ್ಯಂ ಚರಿತಂರಾಘವಸ್ಯ ಹ ।<br />ಭಕ್ತ್ಯಾ ನಿಷ್ಕಲ್ಮಷೋ ಭೂತ್ವಾದೀರ್ಘಮಾಯುರವಾಪ್ನುಯಾತ್​ ॥ ೨೦ ॥</div>
					<div class="verse">ಚಿಂತಯೇದ್ರಾಘವಂ ನಿತ್ಯಂ ಶ್ರೇಯಃ ಪ್ರಾಪ್ತುಂ ಯ ಇಚ್ಛತಿ ।<br />ಶ್ರಾವಯೇದಿದಮಾಖ್ಯಾನಂ ಬ್ರಾಹ್ಮಣೇಭ್ಯೋ ದಿನೇ ದಿನೇ ॥೨೧</div>
					<div class="verse">ಯಸ್ತ್ವಿದಂ ರಘುನಾಥಸ್ಯ ಚರಿತಂಸಕಲಂ ಪಠೇತ್​ ।<br />ಸೋಽಸುಕ್ಷಯೇ ವಿಷ್ಣುಲೋಕಂಗಚ್ಛತ್ಯೇವ ನ ಸಂಶಯಃ ॥ ೨೨ ॥</div>
					<div class="verse">ಪಿತಾ ಪಿತಾಮಹಸ್ತಸ್ಯ ತಥೈವ ಪ್ರಪಿತಾಮಹಃ।<br />ತತ್ಪಿತಾ ತತ್ಪಿತಾ ಚೈವ ವಿಷ್ಣುಂ ಯಾಂತಿ ನಸಂಶಯಃ ॥ ೨೩ ॥</div>
					<div class="verse">ಚತುರ್ವರ್ಗಪ್ರದಂ ನಿತ್ಯಂ ಚರಿತಂರಾಘವಸ್ಯ ತು ।<br />ತಸ್ಮಾದ್ಯತ್ನವತಾ ನಿತ್ಯಂ ಶ್ರೋತವ್ಯಂಪರಮಂ ಸದಾ ॥ ೨೪ ॥</div>
					<div class="verse">ಶೃಣ್ವನ್​ ರಾಮಾಯಣಂ ಭಕ್ತ್ಯಾ ಯಃ ಪಾದಂ ಪಾದಮೇವ ವಾ ।<br />ಸ ಯಾತಿ ಬ್ರಹ್ಮಣಃ ಸ್ಥಾನಂ ಬ್ರಹ್ಮಣಾಪೂಜ್ಯತೇ ಸದಾ ॥ ೨೫ ॥</div>
					<div class="verse">ಏವಮೇತತ್​ ಪುರಾವೃತ್ತಮಾಖ್ಯಾನಂಭದ್ರಮಸ್ತು ವಃ ।<br />ಪ್ರವ್ಯಾಹರತ ವಿಸ್ರಬ್ಧಂ ಬಲಂ ವಿಷ್ಣೋಃ ಪ್ರವರ್ಧತಾಮ್ ॥ ೨೬ ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇಶ್ರೀರಾಮಾಯಣಫಲಶೃತಿರ್ನಾಮಏಕದಶೋತ್ತರಶತತಮಃ ಸರ್ಗಃ</div>
					
					
					<p>ಇತಿ ಶ್ರೀಮದ್ರಾಮಾಯಣೇ ಉತ್ತರಕಾಂಡಃಸಂಪೂರ್ಣಃ</p>
					<p>ಶ್ರೀಮದ್ರಾಮಾಯಣಂ ಸಂಪೂರ್ಣಮ್ಶುಭಂ ಭೂಯಾತ್​ ॥ ಶ್ರೀರಾಮಚಂದ್ರಾರ್ಪಣಮಸ್ತು ॥</p>
					<div class="verse">ಅಗಸ್ತ್ಯಾದಿಮುನಿಸ್ತುತ್ಯಂವಾಂಛಿತಾರ್ಥಪ್ರಯಾದಕಮ್ ।<br />ಸರ್ವದೇವೋತ್ತಮಂಧ್ಯಾಯೇದುತ್ತರೇ ಕಾಂಡಉತ್ತಮೇ ॥</div>
					<div class="verse">ತಪಃಸ್ವಾಧ್ಯಾಯನಿರತಂ ತಪಸ್ವೀವಾಗ್ವಿದಾಂ ವರಮ್ ।<br />ನಾರದಂ ಪರಿಪಪ್ರಚ್ಛ ವಾಲ್ಮೀಕಿರ್ಮುನಿಪುಂಗವಮ್ ॥</div>
					<div class="verse">ಕೋನ್ವಸ್ಮಿನ್​ ಸಾಂಪ್ರತಂ ಲೋಕೇಗುಣವಾನ್​ ಕಶ್ಚ ವೀರ್ಯವಾನ್​ ।<br />ಧರ್ಮಜ್ಞಶ್ಚ ಕೃತಜ್ಞಶ್ಚ ಸತ್ಯವಾಕ್ಯೋ ದೃಢವ್ರತಃ ॥</div>
				</body>
				</html>
