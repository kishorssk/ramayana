<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title></title>
	<link rel="stylesheet" type="text/css" href="css/style.css" />
</head>
<body>
	<p>ಪ್ರಥಮಃ ಸರ್ಗಃರಾಮಪ್ರಶ್ನಃ ೪೧ ಶ್ಲೋಕಗಳು</p>
	<p>ಪ್ರಾಪ್ತರಾಜಸ್ಯ ರಾಮಸ್ಯ ರಾಕ್ಷಸಾನಾಂವಧೇ ಕೃತೇ ।ಆಜಗ್ಮುರ್ಮುನಯಃ ಸರ್ವೇ ರಾಘವಂಪ್ರತಿನಂದಿತುಮ್ ॥ ೧</p>
	<p>ಕೌಶಿಕೋಽಥ ಯವಕ್ರೀತೋ ಗಾರ್ಗ್ಯೋಗಾಲವ ಏವ ಚ ।ಕಣ್ವೋ ಮೇಧಾತಿಥೇಃ ಪುತ್ರಃ ಪೂರ್ವಸ್ಯಾಂ ದಿಶಿ ಯೇ ಶ್ರಿತಾಃ ॥ ೨</p>
	<p>ಸ್ವಸ್ತ್ಯತ್ರೇಯೋಽಥಭಗವಾನ್ನಮುಚಿಃ ಪ್ರಮುಚಿಸ್ತತಥಾ ।ಅಗಸ್ತ್ಯೋಽತ್ರಿಶ್ಚ ಭಗವಾನ್​ಸುಮುಖೋ ವಿಮುಖಸ್ತಥಾ ॥ ೩</p>
	<p>ಆಜಗ್ಮುಸ್ತೇ ಸಹಾಗಸ್ತ್ಯಾ ಯೇ ಸ್ಥಿತಾದಕ್ಷಿಣಾಂ ದಿಶಮ್ ।ನೃಷದ್ಗುಃ ಕವಷೋ ಧೌಮ್ಯೋರೌದ್ರೇಯಶ್ಚ ಮಹಾನೃಷಿಃ ॥</p>
	<p>ತೇಽಪ್ಯಾಜಗ್ಮುಃ ಸಶಿಷ್ಯಾ ವೈ ಯೇ ಶ್ರಿತಾಃ ಪಶ್ಚಿಮಾಂ ದಿಶಮ್ ।ವಸಿಷ್ಠಃ ಕಶ್ಯಪೋಽಥಾತ್ರಿರ್ವಿಶ್ವಾಮಿತ್ರಃ ಸಗೌತಮಃ ॥ ೫</p>
	<p>ಜಮದಗ್ನಿರ್ಭರದ್ವಾಜಸ್ತೇಽಪಿಸಪ್ತರ್ಷಯಸ್ತಥಾ । ಉದೀಚ್ಯಾಂ ದಿಶಿ ಸಪ್ತೈತೇ ನಿತ್ಯಮೇವನಿವಾಸಿನಃ ॥ ೬</p>
	<p>ಸಂಪ್ರಾಪ್ಯ ತೇ ಮಹಾತ್ಮಾನೋ ರಾಘವಸ್ಯ ನಿವೇಶನಮ್ । ಪ್ರತೀಹಾರಸ್ತತಸ್ತೂರ್ಣಮಗಸ್ತ್ಯವಚನ್ ವಿಷ್ಠಿತಾಃ ಪ್ರತಿಹಾರಾರ್ಥಂಹುತಾಶನಸಮಪ್ರಭಾಃ ॥ ೭</p>
	<p>ವೇದವೇದಾಂಗವಿದುಷೋನಾನಾಶಾಸ್ತ್ರವಿಶಾರದಾಃ ।ದ್ವಾಃಸ್ಥಂ ಪ್ರೋವಾಚ ಧರ್ಮಾತ್ಮಾ ಹ್ಯಗಸ್ತ್ಯೋ ಮುನಿಸತ್ತಮಃ ॥ ೮</p>
	<p>ನಿವೇದ್ಯತಾಂ ದಾಶರಥೇರ್ಋಷೀನಸ್ಮಾನ್​ಸಮಾಗತಾನ್​ । ಾದ್ದ್ರುತಮ್ ॥ ೯</p>
	<p>ಸಮೀಪಂ ರಾಘವಸ್ಯಾಶು ಪ್ರವಿವೇಶಮಹಾತ್ಮನಃ ।ನಯೇಂಗಿತಜ್ಞಃ ಸದ್ವೃತ್ತೋ ದಕ್ಷೋಧೈರ್ಯಸಮನ್ವಿತಃ ॥ ೧೦</p>
	<p>ಸ ರಾಮಂ ದೃಶ್ಯ ಸಹಸಾಪೂರ್ಣಚಂದ್ರಸಮದ್ಯುತಿಮ್ ।ಅಗಸ್ತ್ಯಂ ಕಥಯಾಮಾಸಸಂಪ್ರಾಪ್ತಮೃಷಿಭಿಃ ಸಹ ॥೧೧</p>
	<p>ಶ್ರತ್ವಾ ಪ್ರಾಪ್ತಾನ್​ ಮುನೀಂಸ್ತಾಂಸ್ತು ಬಾಲಸೂರ್ಯಸಮಪ್ರಭಾನ್​ ।ಪ್ರತ್ಯುವಾಚ ತತೋ ದಾಸ್ಯಂಪ್ರವೇಶಯ ಯಥಾಸುಖಮ್ ॥೧೨</p>
	<p>ತಾನ್​ ಸಂಪ್ರಾಪ್ತಾನ್​ ಮುನೀನ್​ ದೃಷ್ಟ್ವಾಪ್ರತ್ಯುತ್ಥಾಯ ಕೃತಾಂಜಲಿಃ । ಪಾದ್ಯಾರ್ಘ್ಯಾದಿಭಿರಾನರ್ಚ್ಯ ಗಾಂ ನಿವೇದ್ಯ ಚಸಾದರಮ್ ॥ ೧೩</p>
	<p>ರಾಮೋಽಭಿವಾದ್ಯ ಪ್ರಯತ ಆಸನಾನ್ಯಾದಿದೇಶ ಹ ।ತೇಷು ಕಾಂಚನಚಿತ್ರೇಷು ಸ್ವಾಸ್ತೀರ್ಣೇಷುಸುಖೇಷು ಚ ॥ ೧೪</p>
	<p>ಕುಶಾಂತರ್ಧಾನದತ್ತೇಷುಮೃಗಚರ್ಮಯುತೇಷು ಚ ।ಯಥಾರ್ಹಮುಪವಿಷ್ಟಾಸ್ತೇಆಸನೇಷ್ವೃಷಿಪುಂಗವಾಃ ॥೧೫</p>
	<p>ರಾಮೇಣ ಕುಶಲಂ ಪೃಷ್ಟಾಃ ಸಶಿಷ್ಯಾಃ ಸಪುರೋಗಮಾಃ ।ಮಹರ್ಷಯೋ ವೇದವಿದೋ ರಾಮಂವಚನಮಬ್ರುವನ್​ ॥ ೧೬</p>
	<p>ಕುಶಲಂ ನೋ ಮಹಾಬಾಹೋ ಸರ್ವತ್ರರಘುನಂದನ ।ತ್ವಾಂ ತು ದಿಷ್ಟ್ಯಾ ಕುಶಲಿನಂ ಪಶ್ಯಾಮೋಹತಶಾತ್ರವಮ್ ॥ ೧೭</p>
	<p>ದಿಷ್ಟ್ಯಾ ತ್ವಯಾ ಹತೋ ರಾಜನ್​ ರಾವಣೋಲೋಕರಾವಣಃ ।ನ ಹಿ ಭಾರಃ ಸ ತೇ ರಾಮ ರಾವಣಃ ಪುತ್ತಪೌತ್ರವಾನ್​ ॥ ೧೮</p>
	<p>ಸಧನುಸ್ತ್ವಂ ಹಿ ಲೋಕಾಂಸ್ತ್ರೀನ್​ವಿಜಯೇಥಾ ನ ಸಂಶಯಃ ।ದಿಷ್ಯಾ ತ್ವಯಾ ಹತೋ ರಾಮ ರಾವಣೋರಾಕ್ಷಸೇಶ್ವರಃ ॥ ೧೯</p>
	<p>ದಿಷ್ಟ್ಯಾ ವಿಜಯಿನಂ ತ್ವಾದ್ಯ ಪಶ್ಯಾಮಃ ಸಹಸೀತಯಾ । ಲಕ್ಷ್ಮಣೇನ ಚ ಧರ್ಮಾತ್ಮಾನ್​ ಭ್ರಾತ್ರಾ ತ್ವದ್ಧಿತಕಾರಿಣಾ ॥ ೨೦</p>
	<p>ಮಾತೃಭಿರ್ಭಾ್ರತೃಸಹಿತಂಪಶ್ಯಾಮೋಽದ್ಯ ವಯಂ ನೃಪ ।ದಿಷ್ಟ್ಯಾ ಪ್ರಹಸ್ತೋ ವಿಕಟೋವಿರೂಪಾಕ್ಷೋ ಮಹೋದರಃ ॥೨೧</p>
	<p>ಅಕಂಪನಶ್ಚ ದುರ್ಧರ್ಷೋ ನಿಹತಾಸ್ತೇ ನಿಶಾಚರಾಃ ।ಯಸ್ಯ ಪ್ರಮಾಣಾದ್ವಿಪುಲಂ ಪ್ರಮಾಣಂನೇಹ ವಿದ್ಯತೇ ॥ ೨೨</p>
	<p>ದಿಷ್ಟ್ಯಾ ತೇ ಸಮರೇ ರಾಮಕುಂಭಕರ್ಣೋ ನಿಪಾತಿತಃ ।ತ್ರಿಶಿರಾಶ್ಚಾತಿಕಾಯಶ್ಚದೇವಾಂತಕನರಾಂತಕೌ ॥೨೩</p>
	<p>ದಿಷ್ಟ್ಯಾ ತೇ ನಿಹತಾ ರಾಮ ಮಹಾವೀರ್ಯಾ ನಿಶಾಚರಾಃ ।ಕುಂಭಶ್ಚೈವ ನಿಕುಂಭಶ್ಚ ರಾಕ್ಷಸೌಭೀಮದರ್ಶನೌ ॥ ೨೪</p>
	<p>ದಿಷ್ಟ್ಯಾ ತೌ ನಿಹತೌ ರಾಮ ಕುಂಭಕರ್ಣಸುತೌಮೃಧೇ ।ಯುದ್ಧೋನ್ಮತ್ತಶ್ಚ ಮತ್ತಶ್ಚ ಕಾಲಾಂತಕಯಮೋಪಮೌ ॥ ೨೫</p>
	<p>ಯಜ್ಞಕೋಪಶ್ಚ ಬಲವಾನ್​ಧೂಮ್ರಾಕ್ಷೋ ನಾಮ ರಾಕ್ಷಸಃ ।ಕುರ್ವಂತಃ ಕದನಂ ಘೋರಮೇತೇಶಸ್ತ್ರಾಸ್ತ್ರಪಾರಗಾಃ ॥ ೨೬</p>
	<p>ಅಂತಕಪ್ರತಿಮೈರ್ಬಾಣೈರ್ದಿಷ್ಟ್ಯಾವಿನಿಹತಾಸ್ತ್ವಯಾ ।ದಿಷ್ಟ್ಯಾ ತ್ವಂ ರಾಕ್ಷಸೇಂದ್ರೇಣದ್ವಂದ್ವಯುದ್ಧಮುಪಾಗತಃ ॥೨೭</p>
	<p>ದೇವತಾನಾಮವಧ್ಯೇನ ವಿಜಯಂ ಪ್ರಾಪ್ತವಾನಸಿ ।ಸಂಖ್ಯೇ ತಸ್ಯ ನ ಕಿಂಚಿತ್ತು ರಾವಣಸ್ಯ ಪರಾಭವಃ ॥ ೨೮</p>
	<p>ದ್ವಂದ್ವಯುದ್ಧಮನುಪ್ರಾಪ್ತೋ ದಿಷ್ಟ್ಯಾತೇ ರಾವಣಿರ್ಹತಃ ।ದಿಷ್ಟ್ಯಾ ತಸ್ಯ ಮಹಾಬಾಹೋಕಾಲಸ್ಯೇವಾಭಿಧಾವತಃ ॥ ೨೯</p>
	<p>ಮುಕ್ತಃ ಸುರರಿಪೋರ್ವೀರ ಪ್ರಾಪ್ತಶ್ಚವಿಜಯಸ್ತ್ವಯಾ ।ಅಭಿನಂದಾಮ ತೇ ಸರ್ವೇಸಂಶ್ರುತ್ಯೇಂದ್ರಜಿತೋ ವಧಮ್ ॥೩೦</p>
	<p>ಸೋಽವಧ್ಯಃ ಸರ್ವಭೂತಾನಾಂಮಹಾಮಾಯಾಧರೋ ಯುಧಿ ।ವಿಸ್ಮಯಸ್ತ್ವೇಷ ಚಾಸ್ಮಾಕಂತಚ್ಛ್ರುತ್ವೇಂದ್ರಜಿತಂ ಹತಮ್ ॥೩೧</p>
	<p>ಏತೇ ಚಾನ್ಯೇ ಚ ಬಹವೋ ರಾಕ್ಷಸಾಃ ಕಾಮರೂಪಿಣಾಃ ।ದಿಷ್ಟ್ಯಾ ತ್ವಯಾ ಹತಾ ವೀರಾ ರಘೂಣಾಂಕುಲವರ್ಧನ ॥ ೩೨</p>
	<p>ದತ್ತ್ವಾ ಪುಣ್ಯಮಿಮಾಂ ವೀರಸೌಮ್ಯಾಮಭಯದಕ್ಷಿಣಾಮ್ ।ದಿಷ್ಟ್ಯಾ ವರ್ಧಸಿ ಕಾಕುತ್ಸ್ಥ ಜಯೇನಾಮಿತ್ರಕರ್ಶನ ॥೩೩</p>
	<p>ಶ್ರುತ್ವಾ ತು ತೇಷಾಂ ವಚನಮೃಷೀಣಾಂಭಾವಿತಾತ್ಮನಾಮ್ ।ವಿಸ್ಮಯಂ ಪರಮಂ ಗತ್ವಾ ರಾಮಃ ಪ್ರಾಂಜಲಿರಬ್ರವೀತ್​ ॥ ೩೪</p>
	<p>ಭಗವಂತಃ ಕುಂಭಕರ್ಣಂ ರಾವಣಂ ಚ ನಿಶಾಚರಮ್ ।ಅತಿಕ್ರಮ್ಯ ಮಹಾವೀರ್ಯೌ ಕಿಂ ಪ್ರಶಂಸಥರಾವಣಿಮ್ ॥ ೩೫</p>
	<p>ಮಹೋದರಂ ಪ್ರಹಸ್ತಂ ಚ ವಿರೂಪಾಕ್ಷಂಚ ರಾಕ್ಷಸಮ್ ।ಮತ್ತೋನ್ಮತ್ತೌ ಚ ದುರ್ಧರ್ಷೌದೇವಾಂತಕನರಾಂತಕೌ ॥ ೩೬</p>
	<p>ಅತಿಕ್ರಮ್ಯ ಮಹಾವೀರ್ಯಾನ್​ ಕಿಂಪ್ರಶಂಸಥ ರಾವಣಿಮ್ ।ವಿಸ್ಮಯಂ ತ್ರಿಶಿರಸಂ ಧೂಮ್ರಾಕ್ಷಂ ಚ ನಿಶಾಚರಮ್ ॥ ೩೭</p>
	<p>ಅತಿಕ್ರಮ್ಯ ಮಹಾವೀರ್ಯಾನ್​ ಕಿಂಪ್ರಶಂಸಥ ರಾವಣಿಮ್ ।ಕೀದೃಶೋ ವೈ ಪ್ರಭಾವೋಽಸ್ಯ ಕಿಂ ಬಲಂಕಃ ಪರಾಕ್ರಮಃ ॥ ೩೮</p>
	<p>ಕೇನ ವಾ ಕಾರಣೇನೈಷರಾವಣಾದತಿರಿಚ್ಯತೇ ।ಶಕ್ಯಂ ಯದಿ ಮಯಾ ಶ್ರೋತುಂ ನ ಖಲ್ವಾಜ್ಞಾಪಯಾಮಿ ವಃ ॥ ೩೯</p>
	<p>ಯದಿ ಗುಹ್ಯಂ ನ ಚೇದ್ವಕ್ತುಂ ಶ್ರೋತುಮಿಚ್ಛಾಮಿ ಕಥ್ಯತಾಮ್ ।ಶಕ್ರೋಽಪಿ ವಿಜಿತಸ್ತೇನ ಕಥಂಲಬ್ಧವರಶ್ಚ ಸಃ ॥ ೪೦</p>
	<p>ಕಥಂ ಚ ಬಲವಾನ್​ ಪುತ್ರೋ ನ ಪಿತಾ ತಸ್ಯ ರಾವಣಃ ॥ ಕಥಂ ಪಿತುಶ್ಚಾಭ್ಯಧಿಕೋ ಮಹಾಹವೇ</p>
	<p>ಶಕ್ರಸ್ಯ ಜೇತಾ ಹಿ ಕಥಂ ಸರಾಕ್ಷಸಃ ।ವರಾಶ್ಚ ಲಬ್ಧಾಃ ಕಥಯಸ್ವ ಮೇಽದ್ಯ ತತ್​ ಪೃಚ್ಛತಶ್ಚಾಸ್ಯ ಮುನೀಂದ್ರಸರ್ವಮ್ ॥ ೪೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪ್ರಥಮಃ ಸರ್ಗಃ</p>
	
	
	<p>ದ್ವಿತೀಯಃ ಸರ್ಗಃಪೌಲಸ್ತ್ಯೋತ್ಪತ್ತಿಃ೩೪ ಶ್ಲೋಕಗಳು</p>
	<p>ತಸ್ಯ ತದ್ವಚನಂ ಶ್ರುತ್ವಾ ರಾಘವಸ್ಯ ಮಹಾತ್ಮನಃ ।ಕುಂಭಯೋನಿರ್ಮಹಾತೇಜಾ ರಾಮಮೇತದುವಾಚ ಹ ॥ ೧</p>
	<p>ಶೃಣು ರಾಮ ಯಥಾವೃತ್ತಂ ತಸ್ಯ ತೇಜೋಬಲಂ ಮಹತ್​ ।ಜಘಾನ ಶತ್ರೂನ್​ ಯೇನಾಸೌ ಚ ವಧ್ಯಃ ಸಶತ್ರುಭಿಃ ॥ ೨</p>
	<p>ತಾವತ್ತೇ ರಾವಣಸ್ಯೇದಂ ಕುಲಂ ಜನ್ಮ ಚರಾಘವ ।ವರಪ್ರದಾನಂ ಚ ತಥಾ ತಸ್ಮೈ ದತ್ತಂಬ್ರವೀಮಿ ತೇ ॥ ೩</p>
	<p>ಪುರಾ ಕೃತಯುಗೇ ರಾಮಪ್ರಜಾಪತಿಸುತಃ ಪ್ರಭುಃ । ಪುಲಸ್ತ್ಯೋ ನಾಮ ಬ್ರಹ್ಮರ್ಷಿಃ ಸಾಕ್ಷಾದಿವಪಿತಾಮಹಃ ॥ ೪</p>
	<p>ನಾನುಕೀರ್ತ್ಯಾ ಗುಣಾಸ್ತಸ್ಯ ಧರ್ಮತಃ ಶೀಲತಸ್ತಥಾ ।ಪ್ರಜಾಪತೇಃ ಪುತ್ರ ಇತಿ ವಕ್ತುಂ ಶಕ್ಯಂ ಹಿ ಹಿ ನಾಮತಃ ॥ ೫</p>
	<p>ಪ್ರಜಾಪತಿಸುತತ್ವೇನ ದೇವಾನಾಂವಲ್ಲಭೋ ಹಿ ಸಃ ।ಇಷ್ಟಃ ಸರ್ವಸ್ಯ ಲೋಕಸ್ಯ ಗುಣೈಃಶುಭ್ರೈರ್ಮಹಾಮತಿಃ ॥ ೬</p>
	<p>ಸ ತು ಧರ್ಮಪ್ರಸಂಗೇನ ಮೇರೋಃ ಪಾರ್ಶ್ವೇ ಮಹಾಗಿರೇಃ ।ತೃಣಬಿಂದ್ವಾಶ್ರಮಂ ಗತ್ವಾ ನ್ಯವಸನ್ಮುನಿಪುಂಗವಃ ॥ ೭</p>
	<p>ತಪಸ್ತೇಪೇ ಸ ಧರ್ಮಾತ್ಮಾ ಸ್ವಾಧ್ಯಾಯನಿಯತೇಂದ್ರಿಯಃ ।ಗತ್ವಾಶ್ರಮಪದಂ ತಸ್ಯ ವಿಘ್ನಂಕುರ್ವಂತಿ ಕನ್ಯಕಾಃ ॥ ೮</p>
	<p>ದೇವಪನ್ನಗಕನ್ಯಾಶ್ಚ ರಾಜರ್ಷಿತನಯಾಶ್ಚ ಯಾಃ ।ಕ್ರೀಡಂತ್ಯೋಽಪ್ಸರಸಶ್ಚೈವ ತಂದೇಶಮುಪಪೇದಿರೇ ॥ ೯</p>
	<p>ಸರ್ವರ್ತುಷೂಪಭೋಗ್ಯತ್ವಾದ್ರಮ್ಯತ್ವಾತ್​ ಕಾನನಸ್ಯ ಚ ।ನಿತ್ಯಶಸ್ತಾಸ್ತು ತಂ ದೇಶಂ ಗತ್ವಾಕ್ರೀಡಂತಿ ಕನ್ಯಕಾಃ ॥ ೧೦</p>
	<p>ದೇಶಸ್ಯ ರಮಣೀಯತ್ವಾತ್​ಪುಲಸ್ತ್ಯೋ ಯತ್ರ ಸ ದ್ವಿಜಃ ।ಗಾಯಂತ್ಯೋ ವಾದಯಂತ್ಯಶ್ಚ ಲಾಸಯಂತ್ಯಸ್ತಥೈವ ಚ ॥ ೧೧</p>
	<p>ಮುನೇಸ್ತಪಸ್ವಿನಸ್ತಸ್ಯ ವಿಘ್ನಂಚಕ್ರುರನಿಂದಿತಾಃ ।ಅಥ ಕ್ರುದ್ಧೋ ಮಹಾತೇಜಾ ವ್ಯಾಜಹಾರಮಹಾಮುನಿಃ ॥ ೧೨</p>
	<p>ಯಾ ಮೇ ದರ್ಶನಮಾಗಚ್ಛೇತ್​ ಸಾಗರ್ಭಂ ಧಾರಯಿಷ್ಯತಿ ।ತಾಸ್ತು ಸರ್ವಾಃ ಪ್ರತಿಶ್ರುತ್ಯ ತಸ್ಯ ವಾಕ್ಯಂ ಮಹಾತ್ಮನಃ ॥ ೧೩</p>
	<p>ಬ್ರಹ್ಮಶಾಪಭಯಾದ್ಭೀತಾಸ್ತಂ ದೇಶಂನೋಪಚಕ್ರಮುಃ ।ತೃಣಬಿಂದೋಸ್ತು ರಾಜರ್ಷೇಸ್ತನಯಾ ನಶೃಣೋತಿ ತತ್​ ॥ ೧೪</p>
	<p>ಗತ್ವಾಶ್ರಮಪದಂ ತತ್ರ ವಿಚಚಾರಸುನಿರ್ಭಯಾ ।ನ ಸಾಪಶ್ಯತ್​ ಸ್ಥಿತಾ ತತ್ರಕಾಂಚಿದಭ್ಯಾಗತಾಂ ಸಖೀಮ್ ॥ ೧೫</p>
	<p>ತಸ್ಮಿನ್​ ಕಾಲೇ ಮಹಾತೇಜಾಃ ಪ್ರಾಜಾಪತ್ಯೋ ಮಹಾನೃಷಿಃ ।ಸ್ವಾಧ್ಯಾಯಮಕರೋತ್ತತ್ರ ತಪಸಾಭಾವಿತಃ ಸ್ವಯಮ್ ॥ ೧೬</p>
	<p>ಸಾ ತು ವೇದಶ್ರುತಿಂ ಶ್ರುತ್ವಾ ದೃಷ್ಟ್ವಾವೈ ತಪಸೋ ನಿಧಿಮ್ ।ಅಭವತ್​ ಪಾಂಡುದೇಹಾ ಸಾಸುವ್ಯಂಜಿತಶರೀರಜಾ ॥ ೧೭</p>
	<p>ಬಭೂವ ಚ ಸಮುದ್ವಿಗ್ನಾ ದೃಷ್ಟ್ವಾತದ್ದೋಷಮಾತ್ಮನಃ ।ಇದಂ ಮೇ ಕಿಂ ತ್ವಿತಿ ಜ್ಞಾತ್ವಾಪಿತುರ್ಗತ್ವಾಶ್ರಮೇ ಸ್ಥಿತಾ ॥ ೧೮</p>
	<p>ತಾಂ ತು ದೃಷ್ಟ್ವಾ ತಥಾಭೂತಾಂತೃಣಬಿಂದುರಥಾಬ್ರವೀತ್​ ।ಕಿಂ ತ್ವಮೇತತ್ತ್ವಸದೃಶಂಧಾರಯಸ್ಯಾತ್ಮನೋ ವಪುಃ ॥ ೧೯</p>
	<p>ಸಾ ತು ಕೃತಾಂಜಲಿಂ ದೀನಾ ಕನ್ಯೋವಾಚತಪೋಧನಮ್ ।ನ ಜಾನೇ ಕಾರಣಂ ತಾತ ಯೇನ ಮೇರೂಪಮೀದೃಶಮ್ ॥ ೨೦</p>
	<p>ಕಿಂ ತು ಪೂರ್ವಂ ಗತಾಸ್ಮ್ಯೇಕಾಮಹರ್ಷೇರ್ಭಾವಿತಾತ್ಮನಃ ।ಪುಲಸ್ತ್ಯಸ್ಯಾಶ್ರಮಂದಿವ್ಯಮನ್ವೇಷ್ಟುಂ ಸ್ವಸಖೀಜನಮ್ ॥ ೨೧</p>
	<p>ನ ಚ ಪಶ್ಯಾಮ್ಯಹಂ ತತ್ರ ಕಾಂಚಿದಭ್ಯಾಗತಾಂ ಸಖೀಮ್ ।ರೂಪಸ್ಯ ತು ವಿಪರ್ಯಾಸಂ ದೃಷ್ಟ್ವಾತ್ರಾಸಾದಿಹಾಗತಾ ॥ ೨೨</p>
	<p>ತೃಣಬಿಂದುಸ್ತು ರಾಜರ್ಷಿಸ್ತಪಸಾದ್ಯೋತಿತಪ್ರಭಃ ।ಧ್ಯಾನಂ ವಿವೇಶ ತಚ್ಚಾಪಿಹ್ಯಪಶ್ಯದೃಷಿಕರ್ಮಜಮ್ ॥ ೨೩</p>
	<p>ಸ ತು ವಿಜ್ಞಾಯ ತಂ ಶಾಪಂಮಹರ್ಷೇರ್ಭಾವಿತಾತ್ಮನಃ ।ಗೃಹೀತ್ವಾ ತನಯಾಂ ಗತ್ವಾ ಪುಲಸ್ತ್ಯಮಿದಮಬ್ರವೀತ್​ ॥ ೨೪</p>
	<p>ಭಗವಂಸ್ತನಯಾಂ ಮೇ ತ್ವಂ ಗುಣೈಃ ಸ್ವೈರೇವ ಭೂಷಿತಾಮ್ ।ಭಿಕ್ಷಾಂ ಪ್ರತಿಗೃಹಾಣೇಮಾಂ ಮಹರ್ಷೇಸ್ವಯಮುದ್ಯತಾಮ್ ॥ ೨೫</p>
	<p>ತಪಶ್ಚರಣಯುಕ್ತಸ್ಯ ಶ್ರಾಮ್ಯಮಾಣೇಂದ್ರಿಯಸ್ಯ ತೇ ।ಶುಶ್ರೂಷಣಪರಾ ನಿತ್ಯಂ ಭವಿಷ್ಯತಿ ನಸಂಶಯಃ ॥ ೨೬</p>
	<p>ತಂ ಬ್ರುವಾಣಂ ತು ತದ್ವಾಕ್ಯಂ ರಾಜರ್ಷಿಂಧಾರ್ಮಿಕಂ ತದಾ ।ಜಿಘೃಕ್ಷುರಬ್ರವೀತ್​ ಕನ್ಯಾಂ ಬಾಢಮಿತ್ಯೇವಸ ದ್ವಿಜಃ ॥ ೨೭</p>
	<p>ದತ್ತ್ವಾ ಸ ತು ಯಥಾನ್ಯಾಯಂಸ್ವಮಾಶ್ರಮಪದಂ ಗತಃ ।ಸಾಪಿ ತತ್ರಾವಸತ್​ ಕನ್ಯಾ ತೋಸಯಂತೀಪತಿಂ ಗುಣೈಃ ॥ ೨೮</p>
	<p>ತಸ್ಯಾಸ್ತು ಶೀಲವೃತ್ತಾಭ್ಯಾಂ ತುತೋಷಮುನಿಪುಂಗವಃ ।ಪ್ರೀತಃ ಸ ತು ಮಹಾತೇಜಾವಾಕ್ಯಮೇತದುವಾಚ ಹ ॥ ೨೯</p>
	<p>ಪರಿತುಷ್ಟೋಽಸ್ಮಿ ಸುಶ್ರೋಣಿ ಗುಣಾನಾಂಸಂಪದಾ ಭೃಶಮ್ ।ತಸ್ಮಾದ್ದೇವಿ ದದಾಮ್ಯದ್ಯ ಪುತ್ರಮಾತ್ಮಸಮಂ ತವ ॥ ೩೦</p>
	<p>ಉಭಯೋರ್ವಂಶಕರ್ತಾರಂ ಪೌಲಸ್ಯ್ತ ಇತಿವಿಶ್ರುತಮ್ ।ಯಸ್ಮಾತ್ತು ವಿಶ್ರುತೋವೇದಸ್ತ್ವಯೈಷೋಽಧ್ಯಯತೋಮಮ ॥ ೩೧</p>
	<p>ತಸ್ಮಾತ್​ ಸ ವಿಶ್ರವಾ ನಾಮ ಭವಿಷ್ಯತಿ ನಸಂಶಯಃ ।ಏವಮುಕ್ತ್ವಾ ತು ಸಾ ದೇವೀಪ್ರಹೃಷ್ಟೇನಾಂತರಾತ್ಮನಾ ॥ ೩೨</p>
	<p>ಅಚಿರೇಣೈವ ಕಾಲೇನಾಸೂತ ವಿಶ್ರವಸಂಸುತಮ್ ।ತ್ರಿಷು ಲೋಕೇಷು ವಿಖ್ಯಾತಂಯಶೋಧರ್ಮಸಮನ್ವಿತಮ್ ॥೩೩</p>
	<p>ಶ್ರುತಿಮಾನ್​ ಸಮದರ್ಶೀ ಚವ್ರತಾಚಾರರತಸ್ತಥಾ ।ಪಿತೇವ ತಪಸಾ ಯುಕ್ತೋ ಹ್ಯಭವದ್ವಿಶ್ರವಾ ಮುನಿಃ ॥ ೩೪</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿತೀಯಃಸರ್ಗಃ</p>
	
	
	<p>ತೃತೀಯಸರ್ಗಃವೈಶ್ರವಣಲೋಕಪಾಲಪದಲಂಕಾದಿಪ್ರಾಪ್ತಿಃ೩೬ ಶ್ಲೋಕಗಳು</p>
	<p>ಅಥ ಪುತ್ರಃ ಪುಲಸ್ತ್ಯಸ್ಯ ವಿಶ್ರವಾಮುನಿಪುಂಗವಃ ।ಅಚಿರೇಣೈವ ಕಾಲೇನ ಪಿತೇನ ತಪಸಿ ಸ್ಥಿತಃ ॥ ೧</p>
	<p>ಸತ್ಯವಾನ್​ ಶೀಲವಾನ್​ ಶಾಂತಃ ಸ್ವಾಧ್ಯಾಯನಿರತಃ ಶುಚಿಃ ।ಸರ್ವಭೋಗೇಷ್ವಸಂಸಕ್ತೋ ನಿತ್ಯಂಧರ್ಮಪರಾಯಣಃ ॥ ೨</p>
	<p>ಜ್ಞಾತ್ವಾ ತಸ್ಯ ತು ತದ್ವೃತ್ತಂಭರದ್ವಾಜೋ ಮಹಾಮುನಿಃ ।ದದೌ ವಿಶ್ರವಸೇ ಭಾರ್ಯಾಂ ಸ ಸುತಾಂದೇವವರ್ಣಿನೀಮ್ ॥ ೩</p>
	<p>ಪ್ರತಿಗೃಹ್ಯ ತು ಧರ್ಮೇಣ ಭರದ್ವಾಜಸುತಾಂ ತದಾ । ಪ್ರಜಾನ್ವೇಷಿಕಯಾ ಬುದ್ಧ್ಯಾ ಶ್ರೇಯೋಹ್ಯಸ್ಯ ವಿಚಿಂತಯನ್​ ॥ ೪</p>
	<p>ಮುದಾ ಪರಮಯಾ ಯುಕ್ತೋ ವಿಶ್ರವಾಮುನಿಪುಂಗವಃ ।ಸ ತಸ್ಯಾಂ ವೀರ್ಯಸಂಪನ್ನಮಪತ್ಯಂಪರಮಾದ್ಭುತಮ್ ॥ ೫</p>
	<p>ಜನಯಾಮಾಸ ಧರ್ಮಜ್ಞಃ ಸರ್ವೈರ್ಬ್ರಹ್ಮಗುಣೈರ್ಯುತಮ್ ।ತಸ್ಮಿನ್​ ಜಾತೇ ತು ಸಂಹೃಷ್ಟಃ ಸಂಬಭೂವಪಿತಾಮಹಃ ॥ ೬</p>
	<p>ದೃಷ್ಟ್ವಾ ಶ್ರೇಯಸ್ಕರೀಂ ಬುದ್ಧಿಂಧನಧ್ಯಕ್ಷೋ ಭವಿಷ್ಯತಿ ।ನಾಮ ತಸ್ಯಾ ಕರೋತ್​ ಪ್ರೀತಃ ಸಾರ್ಧಂದೇವರ್ಷಿಭಿಸ್ತದಾ ॥ ೭</p>
	<p>ಯಸ್ಮಾದ್ವಿಶ್ರವಸೋಽಪತ್ಯಂ ಸಾದೃಶ್ಯಾದ್ವಿಶ್ರವಾ ಇವ ।ತಸ್ಮಾದ್ವೈಶ್ರವಣೋ ನಾಮಭವಿಷ್ಯತ್ಯೇವ ವಿಶ್ರುತಃ ॥</p>
	<p>ಸ ತು ವೈಶ್ರವಣಸ್ತತ್ರತಪೋವನಗತಸ್ತದಾ ।ಅವರ್ಧತಾಹುತಿಹುತೋ ಮಹಾತೇಜಾ ಯಥಾನಲಃ ॥ ೯</p>
	<p>ತಸ್ಯಾಶ್ರಮಪದಸ್ಥಸ್ಯ ಬುದ್ಧಿರ್ಜಜ್ಞೇಮಹಾತ್ಮನಃ ।ಚರಿಷ್ಯೇ ಪರಮಂ ಧರ್ಮಂ ಧರ್ಮೋ ಹಿಪರಮಾ ಗತಿಃ ॥ ೧೦</p>
	<p>ಸ ತು ವರ್ಷಸಹಸ್ರಾಣಿ ತಪಸ್ತಪ್ತ್ವಾಮಹಾವನೇ ।ಯಂತ್ರಿತೋ ನಿಯಮೈರುಗ್ರೈಶ್ಚಕಾರಸುಮಹತ್ತಪಃ ॥ ೧೧</p>
	<p>ಪೂರ್ಣೇ ವರ್ಷಸಹಸ್ರಾಂತೇ ತಂ ತಂವಿಧಿಮಕಲ್ಪಯತ್​ ।ಜಲಾಶೀ ಮಾರುತಾಹಾರೋ ನಿರಾಹಾರಸ್ತಥೈವಚ॥ ೧೨</p>
	<p>ಏವಂ ವರ್ಷ ಸಹಸ್ರಾಣಿಜಗ್ಮುಸ್ತಾನ್ಯೇಕವರ್ಷವತ್​ ।ಅಥ ಪ್ರೀತೋ ಮಹಾತೇಜಾಃ ಸೇಂದ್ರೈಃ ಸುರಗಣೈಃ ಸಹ ॥ ೧೩</p>
	<p>ಗತ್ವಾ ತಸ್ಯಾಶ್ರಮಪದಂ ಬ್ರಹ್ಮೇದಂವಾಕ್ಯಮಬ್ರವೀತ್​ ।ಪರಿತುಷ್ಟೋಽಸ್ಮಿ ತೇ ವತ್ಸ ಕರ್ಮಣಾನೇನಸುವ್ರತ ॥ ೧೪</p>
	<p>ವರಂ ವೃಣೀಷ್ವ ಭದ್ರಂ ತೇವರಾರ್ಹಸ್ತ್ವಂ ಮಹಾಮತೇ ।ಅಥಾಬ್ರವೀದ್ವೈಶ್ರವಣಃ ಪಿತಾಮಹಮುಪಸ್ಥಿತಮ್ ॥ ೧೫</p>
	<p>ಭಗವನ್​ ಲೋಕಪಾಲತ್ವಮಿಚ್ಛೇಯಂ ವಿತ್ತರಕ್ಷಣಮ್ ।ಅಥಾಬ್ರವೀದ್ವೈಶ್ರವಣಂ ಪರಿತುಷ್ಟೇನಚೇತಸಾ ॥ ೧೬</p>
	<p>ಬ್ರಹ್ಮಾ ಸುರಗಣೈಃ ಸಾರ್ಧಂಬಾಢಮಿತ್ಯೇವ ಹೃಷ್ಟವತ್​ ।ಅಹಂ ವೈ ಲೋಕಪಾಲಾನಾಂ ಚತುರ್ಥಂ ಸ್ರಷ್ಟುಮುದ್ಯತಃ ॥ ೧೭</p>
	<p>ಯಮೇಂದ್ರವರುಣಾನಾಂ ಚ ಪದಂಯತ್ತವ ಚೇಪ್ಸಿತಮ್ ।ತದ್ಗಚ್ಛ ತ್ವಂ ಹಿ ಧರ್ಮಜ್ಞ ನಿ ಧೀಶತ್ವಮವಾಪ್ನುಹಿ ॥ ೧೮</p>
	<p>ಶಕ್ರಾಂಬುಪಯಮಾನಾಂ ಚಚತುರ್ಥಸ್ತ್ವಂ ಭವಿಷ್ಯಸಿ ।ಏತಚ್ಛ ಪುಷ್ಪಕಂ ನಾಮ ವಿಮಾನಂಸೂರ್ಯಸಂನಿಭಮ್ ॥ ೧೯</p>
	<p>ಪ್ರತಿಗೃಹ್ಣೀಷ್ವ ಯಾನಾರ್ಥಂ ತ್ರಿದಶೈಃ ಸಮತಾಂ ವ್ರಜ ।ಸ್ವಸ್ತಿ ತೇಸ್ತು ಗಮಿಷ್ಯಾಮಃ ಸರ್ವ ಏವಯಥಾಗತಮ್ ॥ ೨೦</p>
	<p>ಕೃತಕೃತ್ಯಾ ವಯಂ ತಾತ ದತ್ತ್ವಾ ತವ ವರದ್ವಯಮ್ ।ಇತ್ಯುಕ್ತ್ವಾ ಸ ಗತೋ ಬ್ರಹ್ಮಾ ಸ್ವಸ್ಥಾನಂತ್ರಿದಶೈಃ ಸಹ ॥ ೨೧</p>
	<p>ಗತೇಷು ಬ್ರಹ್ಮಪೂರ್ವೇಷು ದೇವೇಷ್ವಥನಭಃಸ್ಥಲಮ್ ।ಧನೇಶಃ ಪಿತರಂ ಪ್ರಾಹ ಪ್ರಾಂಜಲಿಃ ಪ್ರಯತಾತ್ಮವಾನ್​ ॥ ೨೨</p>
	<p>ನಿವಾಸನಂ ನ ಮೇ ದೇವೋ ವಿದಧೇ ಸಪ್ರಜಾಪತಿಃ ।ಭಗವಾನ್​ ಲಬ್ಧವಾನಸ್ಮಿ ವರಮಿಷ್ಟಂಪಿತಾಮಹಾತ್​ ॥ ೨೩</p>
	<p>ತಂ ಪಶ್ಯ ಭಗವನ್​ ಕಿಂಚಿನ್ನಿವಾಸಂ ಸಾಧುಮೇ ಪ್ರಭೋ ।ನ ಚ ಪೀಡಾ ಭವೇದ್ಯತ್ರ ಪ್ರಾಣಿನೋಯಸ್ಯ ಕಸ್ಯಚಿತ್​ ॥ ೨೪</p>
	<p>ಏವಮುಕ್ತಸ್ತು ಪುತ್ರೇಣ ವಿಶ್ರವಾ ಮುನಿಪುಂಗವಃ ।ವಚನಂ ಪ್ರಾಹ ಧರ್ಮಜ್ಞಃ ಶ್ರೂಯತಾಮಿತಿ ಸತ್ತಮಃ ॥ ೨೫</p>
	<p>ದಕ್ಷಿಣಸ್ಯೋದಧೇಸ್ತೀರೇ ತ್ರಿಕೂಟೋನಾಮ ಪರ್ವತಃ ।ತಸ್ಯಾಗ್ರೇ ತು ವಿಶಾಲಾ ಸಾ ಮಹೇಂದ್ರಸ್ಯ ಪುರೀ ಯಥಾ ॥ ೨೬</p>
	<p>ಲಂಕಾ ನಾಮ ಪುರೀ ರಮ್ಯಾ ನಿರ್ಮಿತಾವಿಶ್ವಕರ್ಮಣಾ ।ರಾಕ್ಷಸಾನಾಂ ನಿವಾಸಾರ್ಥಂಯಥೇಂದ್ರಸ್ಯಾಮರಾವತೀ ॥ ೨೭</p>
	<p>ತತ್ರ ತ್ವಂ ವಸ ಭದ್ರಂ ತೇ ಲಂಕಾಯಾಂನಾತ್ರ ಸಂಶಯಃ ।ಹೇಮಪ್ರಾಕಾರಪರಿಖಾಯಂತ್ರಶಸ್ತ್ರಸಮಾವೃತಾ ॥೨೮</p>
	<p>ರಮಣೀಯಾ ಪುರೀ ಸಾ ಹಿರುಕ್ಮವೈದೂರ್ಯತೋರಣಾ ।ರಾಕ್ಷಸೈಃ ಸಾ ಪರಿತ್ಯಕ್ತಾ ಪುರಾವಿಷ್ಣುಭಯಾರ್ದಿತೈಃ ॥ ೨೯</p>
	<p>ಶೂನ್ಯಾ ರಕ್ಷೋಗಣೈಃ ಸರ್ವೈರಸಾತಲತಲಂ ಗತೈಃ ।ಶೂನ್ಯಾ ಸಂಪ್ರತಿ ಲಂಕಾ ಸಾ ಪ್ರಭುಸ್ತಸ್ಯಾ ನ ವಿದ್ಯತೇ ॥ ೩೦</p>
	<p>ಸ ತ್ವಂ ತತ್ರ ನಿವಾಸಾಯ ಗಚ್ಛ ಪುತ್ರಯಥಾಸುಖಮ್ ।ನಿರ್ದೋಷಸ್ತತ್ರ ತೇ ವಾಸೋ ನ ಬಾಧಾತತ್ರ ಕಸ್ಯಚಿತ್​ ॥ ೩೧</p>
	<p>ಏತಚ್ಛ್ರುತ್ವಾ ಸ ಧರ್ಮಾತ್ಮಾ ಧರ್ಮಿಷ್ಟಂವಚನಂ ಪಿತುಃ ।ನಿವಾಸಯಾಮಾಸ ತದಾ ಲಂಕಾಂಪರ್ವತಮೂರ್ಧನಿ ॥ ೩೨</p>
	<p>ನೈರ್ಋತಾನಾಂ ಸಹಸ್ರೈಸ್ತು ಹೃಷ್ಟೈಃಪ್ರಮುದಿತೈಃ ಸಹ ।ಅಚಿರೇಣೈವ ಕಾಲೇನ ಸಂಪೂರ್ಣಾ ತಸ್ಯ ಶಾಸನಾತ್​ ॥ ೩೩</p>
	<p>ಸ ತು ತತ್ತಾವಸತ್​ ಪ್ರೀತೋ ಧರ್ಮಾತ್ಮಾ ನೈರ್ಋತರ್ಷಭಃ ।ಸಮುದ್ರಪರಿಖಾಯಾಂ ತು ಲಂಕಾಯಾಂವಿಶ್ರವಾತ್ಮಜಃ ॥ ೩೪</p>
	<p>ಕಾಲೇ ಕಾಲೇ ತು ಧರ್ಮಾತ್ಮಾ ಪುಷ್ಪಕೇಣಧನೇಶ್ವರಃ ।ಅಭ್ಯಾಗಚ್ಛದ್ವಿನೀತಾತ್ಮಾ ಪಿತರಂ ಮಾತರಂಚಹಿ॥ ೩೫</p>
	<p>ಸ ದೇವಗಂಧರ್ವಗಣೈರಭಿಷ್ಟುತ ಸ್ತಥಾಪ್ಸರೋನೃತ್ಯವಿಭೂಷಿತಾಲಯಃ ।ಗಭಸ್ತಿಭಿಃ ಸೂರ್ಯ ಇವಾವಭಾಸಯನ್​ಪಿತುಃ ಸಮೀಪಂ ಪ್ರಯಯೌ ಸವಿತ್ತಪಃ ॥ ೩೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ</p>
	
	<p>ಉತ್ತರಕಾಂಡೇ ತೃತೀಯಸರ್ಗಃ </p>
	<p>ಚತುರ್ಥಃ ಸರ್ಗಃರಾವಣಾದಿಪೂರ್ವತನರಾಕ್ಷಸೋತ್ಪತ್ತಿಕಥನಮ್</p>
	<p>ಶ್ರುತ್ವಾಗಸ್ತ್ಯೇರಿದಂ ವಾಕ್ಯಂ ರಾಮೋವಿಸ್ಮಯಮಾಗತಃ ।ಕಥಾಮಾಸೀತ್ತು ಲಂಕಾಯಾಂ ಸಂಭವೋರಕ್ಷಸಾಂ ಪುರಾ ॥ ೧</p>
	<p>ತತಃ ಶಿರಃ ಕಂಪಯಿತ್ವಾತ್ರೇತಾಗ್ನಿಸಮವಿಗ್ರಹಮ್ ।ತಮಗಸ್ತ್ಯಂ ಮುಹುರ್ದ್ವಷ್ಟ್ವಾಸ್ವಯಮಾನೋಽಭ್ಯಭಾಷತ ॥</p>
	<p>ಭಗವನ್​ ಪೂರ್ವಮಪ್ಯೇಷಾ ಲಂಕಾಸೀತ್​ಪಿಶಿತಾಶಿನಾಮ್ ।ಶ್ರುತ್ವೇದಂ ಭಗವದ್ವಾಕ್ಯಂ ಜಾತೋ ಮೇ ವಿಸ್ಮಯಃ ಪರಃ ॥ ೩</p>
	<p>ಪುಲಸ್ತ್ಯವಂಶಾದುದ್ಭೂತಾ ರಾಕ್ಷಸಾ ಇತಿನಃ ಶ್ರುತಮ್ ।ಇದಾನೀಮನ್ಯತಶ್ಚಾಪಿ ಸಂಭವಃ ಕೀರ್ತಿತಸ್ತ್ವಯಾ ॥ ೪</p>
	<p>ರಾವಣಾತ್​ ಕುಂಭಕರ್ಣಾಶ್ಚ ಪ್ರಹಸ್ತಾದ್ವಿಕಟಾದಪಿ ।ರಾವಣಸ್ಯ ಪುತ್ರೇಭ್ಯಃ ಕಿಂ ನು ತೇಬಲವತ್ತರಾಃ ॥ ೫</p>
	<p>ಕ ಏಷಾಂ ಪೂರ್ವಕೋ ಬ್ರಹ್ಮನ್​ ಕಿಂನಾಮಾ ಚಬಲೋತ್ಕಟಃ ।ಅಪರಾಧಂ ಚ ಕಂ ಪ್ರಾಪ್ಯ ವಿಷ್ಣುನಾದ್ರಾವಿತಾಃ ಕಥಮ್ ॥ ೬</p>
	<p>ಏತದ್ವಿಸ್ತರತಃ ಸರ್ವಂ ಕಥಯಸ್ವಮಮಾನಘ ।ಕೌತೂಹಲಮಿದಂ ಮಹ್ಯಂ ನುದ ಭಾನುರ್ಯಥಾ ತಮಃ ॥ ೭</p>
	<p>ರಾಘವಸ್ಯ ವಚಃ ಶ್ರುತ್ವಾಸಂಸ್ಕಾರಾಲಂಕೃತಂ ಶುಭಮ್ ।ಈಷದ್ವಿಷ್ಮಯಮಾನಸ್ತಮಗಸ್ತ್ಯಃ ಪ್ರಾಹ ರಾಘವಮ್ ॥ ೮</p>
	<p>ಪ್ರಜಾಪತಿಃ ಪುರಾ ಸೃಷ್ಟ್ವಾ ಹ್ಯಪಃ ಸಲಿಲಸಂಭವಃ । ತಾಸಾಂ ಗೋಪಾಯನೇ ಸತ್ತ್ವಾನಸೃಜತ್​ಪದ್ಮಸಂಭವಃ ॥ ೯</p>
	<p>ತೇ ತ್ತ್ವಾಃ ಸತ್ತ್ವಕರ್ತಾರಂವಿನೀತವದುಪಸ್ಥಿತಾಃ ।ಕಿಂ ಕುರ್ಮ ಇತಿ ಭಾಷಂತಃ ಕ್ಷುತ್ಪಿಪಾಸಾಭಯಾರ್ದಿತಾಃ ॥ ೧೦</p>
	<p>ಪ್ರಜಾಪತಿಸ್ತು ತಾನ್ಯಾಹ ಸತ್ತ್ವಾನಿಪ್ರಹಸನ್ನಿವ ।ಆಭಾಷ್ಯ ವಾಚಾ ಯತ್ನೇನ ರಕ್ಷಧ್ವಮಿತಿಮಾನದಃ ॥ ೧೧</p>
	<p>ರಕ್ಷಾಮೇತಿ ಚ ತತ್ರಾನ್ಯೇ ಯಕ್ಷಾಮ ಇತಿಚಾಪರೇ ।ಭುಂಕ್ಷಿತಾಭುಂಕ್ಷಿತೈರುಕ್ತಸ್ತತಸ್ತಾನಾಹ ಭೂತಕೃತ್​ ॥ ೧೨</p>
	<p>ರಕ್ಷಾಮೇತಿ ಚ ಯೈರುಕ್ತಂರಾಕ್ಷಸಾಸ್ತೇ ಭವಂತು ವಃ ।ಯಕ್ಷಾಮ ಇತಿ ಯೈರುಕ್ತಂ ಯಕ್ಷಾ ಏವಭವಂತು ವಃ ॥ ೧೩</p>
	<p>ತತ್ರ ಹೇತಿಃ ಪ್ರಹೇತಿಶ್ಚ ಭ್ರಾತರೌರಾಕ್ಷಸಾಧಿಪೌ ।ಮಧುಕೈಟಭಸಂಕಾಶೌಬಭೂವತುರರಿಂದಮೌ ॥ ೧೪</p>
	<p>ಪ್ರಹೇತಿರ್ಧಾರ್ಮಿಕಸ್ತತ್ರತಪೋವನಗತಸ್ತದಾ ।ಹೇತಿರ್ದಾರಕ್ರಿಯಾರ್ಥೇ ತು ಪರಂಯತ್ನಮಥಾಕರೋತ್​ ॥ ೧೫</p>
	<p>ಸ ಕಾಲಭಗಿನೀಂ ಕನ್ಯಾಂ ಭಯಾಂ ನಾಮಭಯಾವಹಮ್ ।ಉದಾವಹದಮೇಯಾತ್ಮಾ ಸ್ವಯಮೇವಮಹಾಮತಿಃ ॥ ೧೬</p>
	<p>ಸ ತಸ್ಯಾಂ ಜನಯಾಮಾಸ ಹೇತೀರಾಕ್ಷಸಪುಂಗವಃ ।ಪುತ್ರಂ ಪುತ್ರವತಾಂ ಶ್ರೇಷ್ಠೋವಿದ್ಯುತ್ಕೇಶ ಇತ ಶ್ರುತಮ್ ॥೧೭</p>
	<p>ವಿದ್ಯುತ್ಕೇಶೋ ಹೇತಿಪುತ್ರಃ ಸದೀಪ್ತಾರ್ಕಸಮಪ್ರಭಃ ।ವ್ಯವರ್ಧತ ಮಹಾತೇಜಾಸ್ತೋಯಮಧ್ಯ ಇವಾಂಬುಜಮ್॥ ೧೮</p>
	<p>ಸ ಯದಾ ಯೌವನಂಭದ್ರಮನುಪ್ರಾಪ್ತೋ ನಿಶಾಚರಃ ।ತತೋ ದಾರಕ್ರಿಯಾಂ ತಸ್ಯ ಕರ್ತುಂವ್ಯವಸಿತಃ ಪಿತಾ ॥ ೧೯</p>
	<p>ಸಂಧ್ಯಾಯಾಸ್ತನಯಾಂ ಸೋಽಥಸಂಧ್ಯಾತುಲ್ಯಾಂ ಪ್ರಭಾವತಃ ।ವರಯಾಮಾಸ ಪುತ್ರಾರ್ಥಂ ಹೇತೀರಾಕ್ಷಸಪುಂಗವಃ ॥ ೨೦</p>
	<p>ಅವಶ್ಯಮೇವ ದಾತವ್ಯಾ ಪರಸ್ಮೈ ಸೇತಿಸಂಧ್ಯಯಾ ।ಚಿಂತಯಿತ್ವಾ ಸುತಾ ದತ್ತಾ ವಿದ್ಯುತ್ಕೇಶಾಯರಾಘವ ॥ ೨೧</p>
	<p>ಸಂಧ್ಯಾಯಾಸ್ತನಯಾಂ ಲಬ್ಧ್ವಾವಿದ್ಯುತ್ಕೇಶೋ ನಿಶಾಚರಃ ।ರಮತೇ ಸ್ಮ ತಯಾ ಸಾರ್ಧಂ ಪೌಲೋಮ್ಯಾಮಘವಾನಿವ ॥ ೨೨</p>
	<p>ಕೇನಚಿತ್ತ್ವಥ ಕಾಲೇನ ರಾಮಸಾಲಕಟಂಕಟಾ ।ವಿದ್ಯುತ್ಕೇಶಾದ್ಗರ್ಭಮಾಪ ಘನರಾಜಿರಿವಾರ್ಣವಾತ್​ ॥ ೨೩ ತತಃ ಸಾ ರಾಕ್ಷಸೀ ಗರ್ಭಂಘನಗರ್ಭಸಮಪ್ರಭಮ್ ।ಪ್ರಸೂತಾ ಮಂದರಂ ಗತ್ವಾ ಗಂಗಾಗರ್ಭಮಿವಾಗ್ನಿಜಮ್ ॥ ೨೪</p>
	<p>ತಮುಸ್ಸೃಜ್ಯ ತು ಸಾ ಗರ್ಭಂವಿದ್ಯುತ್ಕೇಶರತಾರ್ಥಿನೀ ।ರೇಮೇ ತು ಸಾರ್ಧಂ ಪತಿನಾ ವಿಸ್ಮೃತ್ಯಸುತಮಾತ್ಮಜಮ್ ॥ ೨೫</p>
	<p>ಉತ್ಸೃಷ್ಟಸ್ತು ತದಾ ಗರ್ಭೋಘನಶಬ್ದಸಮಸ್ವನಃ ।ತಯೋತ್ಸೃಷ್ಟಃ ಸ ತು ಶಿಶುಃ ಶರದರ್ಕಸಮದ್ಯುತಿಃ ॥ ೨೬</p>
	<p>ನಿಧಾಯಾಸ್ಯೇ ಸ್ವಯಂ ಮುಷ್ಟಿಂರುರೋದ ಶನಕೈಸ್ತದಾ ।ತತೋ ವೃಷಭಮಾಸ್ಥಾಯ ಪಾರ್ವತ್ಯಾಸಹಿತಃ ಶಿವಃ ॥ ೨೭</p>
	<p>ವಾಯುಮಾರ್ಗೇಣ ಗಚ್ಛನ್​ ವೈ ಶುಶ್ರಾವ ರುದಿತಸ್ವನಮ್ ।ಅಪಶ್ಯದುಮಯಾ ಸಾರ್ಧಂ ರುದಂತಂರಾಕ್ಷಸಾತ್ಮಜಮ್ ॥ ೨೮</p>
	<p>ಕಾರುಣ್ಯಭಾವಾತ್​ ಪಾರ್ವತ್ಯಾ ಭವಸ್ತ್ರಿಪುರಸೂದನಃ ।ತಂ ರಾಕ್ಷಸಾತ್ಮಜಂ ಚಕ್ರೇ ಮಾತುರೇವವಯಃಸಮಮ್ ॥ ೨೯</p>
	<p>ಅಮರಂ ಚೈವ ತಂ ಕೃತ್ವಾಮಹಾದೇವೋಽಕ್ಷರೋಽವ್ಯಯಃ ।ಪುರಮಾಕಾಶಗಂ ಪ್ರಾದಾತ್​ ಪಾರ್ವತ್ಯಾಃ ಪ್ರಿಯಕಾಮ್ಯಯಾ ॥ ೩೦</p>
	<p>ಉಮಯಾಪಿ ವರೋ ದತ್ತೋ ರಾಕ್ಷಸಾನಾಂನೃಪಾತ್ಮಜ । ಸದ್ಯೋಪಲಬ್ಧಿರ್ಗರ್ಭಸ್ಯ ಪ್ರಸೂತಿಃ ಸದ್ಯ ಏವ ಚ ॥ ೩೧</p>
	<p>ಸದ್ಯ ಏವ ವಯಃಪ್ರಾಪ್ತಿರ್ಮಾತುರೇವವಯಃಸಮಮ್ ॥</p>
	<p>ತತಃ ಸುಕೇಶೋ ವರದಾನಗರ್ವಿತಃ</p>
	<p>ಶ್ರಿಯಂ ಪ್ರಭೋಃ ಪ್ರಾಪ್ಯ ಹರಸ್ಯ ಪಾರ್ಶ್ವತಃ ।ಚಚಾರ ಸರ್ವತ್ರ ಮಹಾನ್​ ಮಹಾಮತಿಃ</p>
	<p>ಖಗಂ ಪುರಂ ಪ್ರಾಪ್ಯ ಪುರಂದರೋ ಯಥಾ ॥ ೩೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ಥಃ ಸರ್ಗಃ</p>
	
	
	<p>ಪಂಚಮಃ ಸರ್ಗಃಮಾಲ್ಯವದಾದ್ಯಪತ್ಯೋತ್ಪತ್ತಿಃ ೪೬ ಶ್ಲೋಕಗಳು</p>
	<p>ಸುಕೇಶಂ ಧಾರ್ಮಿಕಂ ದೃಷ್ಟ್ವಾ ವರಲಬ್ಧಂಚ ರಾಕ್ಷಸಮ್ । ಗ್ರಾಮಣೀರ್ನಾಮ ಗಂಧರ್ವೋವಿಶ್ವಾವಸುಸಮಪ್ರಭಃ ॥ ೧</p>
	<p>ತಸ್ಯ ದೇವವತೀ ನಾಮ ದ್ವಿತೀಯಾಶ್ರೀರಿವಾತ್ಮಜಾ ।ತ್ರಿಷು ಲೋಕೇಷು ವಿಖ್ಯಾತಾರೂಪಯೌವನಶಾಲಿನೀ ॥ ೨</p>
	<p>ತಾಂ ಸುಕೇಶಾಯ ಧರ್ಮೇಣ ದದೌರಕ್ಷಃಶ್ರಿಯಂ ಯಥಾ । ವರದಾನಕೃತೈಶ್ವರ್ಯಂ ಸಾ ತಂ ಪ್ರಾಪ್ಯ ಪತಿಂ ಪ್ರಿಯಮ್ ॥ ೩</p>
	<p>ಅಸೀದ್ದೇವವತೀ ತುಷ್ಟಾ ಧನಂ ಪ್ರಾಪ್ಯೇವನಿರ್ಧನಃ । ಸ ತಯಾ ಸಹ ಸಂಯುಕ್ತೋ ರರಾಜರಜನೀಚರಃ ॥ ೪</p>
	<p>ಅಂಜನಾದಭಿನಿಷ್ಕ್ರಾಂತಃ ಕರೇಣ್ವೇವಮಹಾಗಜಃ ।ದೇವವತ್ಯಾಂ ಸುಕೇಶಸ್ತು ಜನಯಾಮಾಸರಾಘವ ॥ ೫</p>
	<p>ತ್ರೀನ್​ ಪುತ್ರಾನ್​ ಜನಯಾಮಾಸತ್ರೇತಾಗ್ನಿಸಮವಿಗ್ರಹಾನ್​ ।ಮಾಲ್ಯವಂತಂ ಸುಮಾಲಿಂ ಚ ಮಾಲಿಂ ಚ ಬಲಿನಾಂವರಮ್ ॥ ೬</p>
	<p>ತ್ರೀಂಸ್ತ್ರಿನೇತ್ರಸಮಾನ್​ ಪುತ್ರಾನ್​ರಾಕ್ಷಸಾನ್​ ರಾಕ್ಷಸಾಧಿಪಃ ।ತ್ರಯೋ ಲೋಕಾ ಇವಾವ್ಯಗ್ರಾಃ ಸ್ಥಿತಾಸ್ತ್ರಯ ಇವಾಗ್ನಯಃ ॥ ೭</p>
	<p>ತ್ರಯೋ ಮಂತ್ರಾ ಇವಾತ್ಯುಗ್ರಾಸ್ತ್ರಯೋ ಘೋರಾಇವಾಮಯಾಃ ।ತ್ರಯಃ ಸುಕೇಶಸ್ಯ ಸುತಾಸ್ತ್ರೇತಾಗ್ನಿಸಮತೇಜಸಃ ॥ ೮</p>
	<p>ವಿವೃದ್ಧಿಮಗಮಂಸ್ತತ್ರವ್ಯಾಧಯೋಪೇಕ್ಷಿತಾ ಇವ ।ವರಪ್ರಾಪ್ತಿಂ ಪಿತುಸ್ತೇ ತುಜ್ಞಾತ್ವೈಶ್ವರ್ಯಂ ತಪೋಬಲಾತ್​ ॥೯</p>
	<p>ತಪಸ್ತಪ್ತುಂ ಗತಾ ಮೇರುಂಭ್ರಾತರಃ ಕೃತನಿಶ್ಚಯಾಃ ।ಪ್ರಗೃಹ್ಯ ನಿಯಮಾನ್​ ಘೋರಾನ್​ ರಾಕ್ಷಸಾನೃಪಸತ್ತಮ ॥ ೧೦</p>
	<p>ವಿಚೇರುಸ್ತೇ ತಪೋ ಘೋರಂಸರ್ವಭೂತಭಯಾವಹಮ್ ।ಸತ್ಯಾರ್ಜವಶಮೋಪೇತೈಸ್ತಪೋಭಿರತಿದುಷ್ಕರೈಃ ॥ ೧೧</p>
	<p>ಸಂತಾಪಯಂತಸ್ತ್ರೀನ್​ ಲೋಕಾನ್​ಸದೇವಾಸುರಮಾನುಷಾನ್​ ।ತತೋ ವಿಭುಶ್ಚತುರ್ವಕ್ತ್ರೋವಿಮಾನವರಮಾಸ್ಥಿತಃ ॥ ೧೨</p>
	<p>ಸುಕೇಶಪುತ್ರಾನಾಮಂತ್ರ್ಯ ವರದೋಽಸ್ಮೀತ್ಯಭಾಷತ ।ಬ್ರಹ್ಮಾಣಂ ವರದಂ ಜ್ಞಾತ್ವಾಸೇಂದ್ರೈರ್ದೇವಗಣೈರ್ವೃತಮ್ ॥೧೩</p>
	<p>ಊಚುಃ ಪ್ರಾಂಜಲಯಃ ಸರ್ವೇ ವೇಪಮಾನಾಇವ ದ್ರುಮಾಃ ।ತಪಸಾರಾಧಿತೋ ದೇವ ಯದಿ ನೋ ದಿಶಸೇವರಮ್ ॥ ೧೪</p>
	<p>ಅಜೇಯಾಃ ಶತ್ರುಹಂತಾರಸ್ತಥೈವಚಿರಜೀವಿನಃ ।ಪ್ರಭವಿಷ್ಣ್ವೋ ಭವಾಮೇತಿಪರಸ್ಪರಮನುವ್ರತಾಃ ॥೧೫</p>
	<p>ಏವಂ ಭವಷ್ಯತೀತ್ಯುಕ್ತ್ವಾಸುಕೇಶತನಯಾನ್​ ವಿಭುಃ ।ಸ ಯಯೌ ಬ್ರಹ್ಮಲೋಕಾಯ ಬ್ರಹ್ಮಾ ಬ್ರಾಹ್ಮಣವತ್ಸಲಃ ॥ ೧೬</p>
	<p>ವರಂ ಲಬ್ಧ್ವಾ ತು ತೇ ಸರ್ವೇ ರಾಮರಾತ್ರಿಂಚರಾಸ್ತದಾ ।ಸುರಾಸುರಾನ್​ ಪ್ರಬಾಧಂತೇವರದಾನಸುನಿರ್ಭಯಾಃ ॥೧೭</p>
	<p>ತೈವರ್ಧ್ಯಮಾನಾಸ್ತ್ರಿದಶಾಃ ಸರ್ಷಿಸಂಘಾಃ ಸಚಾರಣಾಃ ।ತ್ರಾತಾರಂ ನಾಧಿಗಚ್ಛಂತಿ ನಿರಯಸ್ಥಾ ಯಥಾ ನರಾಃ ॥ ೧೮</p>
	<p>ಅಥ ತೇ ವಿಶ್ವಕರ್ಮಾಣಂ ಶಿಲ್ಪಿನಾಂ ವರಮವ್ಯಯಮ್ ।ಊಚುಃ ಸಮೇತ್ಯಃ ಸಂಹೃಷ್ಟಾ ರಾಕ್ಷಸಾರಘುಸತ್ತಮ ॥ ೧೯</p>
	<p>ಓಜಸ್ತೇಜೋಬಲವತಾಂಮಹತಾಮತ್ಮತೇಜಸಾ ।ಗೃಹಕರ್ತಾ ಭವಾನೇವ ದೇವಾನಾಂ ಹೃದಯೇಪ್ಸಿತಮ್ ॥ ೨೦</p>
	<p>ಅಸ್ಮಾಕಮಪಿ ತಾವತ್ತ್ವಂ ಗೃಹಂ ಕುರುಮಹಾಮತೇ ।ಹಿಮವಂತಮುಪಾಶ್ರಿತ್ಯ ಮೇರುಂಮಂದರಮೇವ ವಾ ॥ ೨೧</p>
	<p>ಮಹೇಶ್ವರಗೃಹಪ್ರಖ್ಯಂ ಗೃಹಂ ನಃ ಕ್ರಿಯತಾಂ ಮಹತ್​ ।ವಿಶ್ವಕರ್ಮಾ ತತಸ್ತೇಷಾಂ ರಾಕ್ಷಸಾನಾಂಮಹಾಭುಜಃ ॥ ೨೨</p>
	<p>ನಿವಾಸಂ ಕಥಯಾಮಾಸಶಕ್ರಸ್ಯೇವಾಮರಾವತೀಮ್ ।ದಕ್ಷಿಣಸ್ಯೋದಧೇಸ್ತೀರೇ ತ್ರಿಕೂಟೋನಾಮ ಪರ್ವತಃ ॥ ೨೩</p>
	<p>ಸುವೇಲ ಇತಿ ಚಾಪ್ಯನ್ಯೋ ದ್ವಿತೀಯಸ್ತತ್ರಸತ್ತಮಾಃ ।ಶಿಖರೇ ತಸ್ಯ ಶೈಲಸ್ಯಮಧ್ಯÃಮೇಽಂಬುದಸನ್ನಿಭೇ ॥೨೪</p>
	<p>ಶಕುನೈರಪಿ ದುಷ್ಪ್ರಾಪೇ ಟಂಕಚ್ಛಿನ್ನಚತುರ್ದಿಶಿ ।ತ್ರಿಂಶದ್ಯೋಜನವಿಸ್ತೀರ್ಣಾ ಶತಯೋಜನಮಾಯತಾ ॥೨೫</p>
	<p>ಸ್ವರ್ಣಪ್ರಾಕಾರಸಂವೀತಾಹೇಮತೋರಣಸಂವೃತಾ ।ಮಯಾ ಲಂಕೇತಿ ನಗರೀ ಶಕ್ರಾಜ್ಞಪ್ತೇನನಿರ್ಮಿತಾ ॥ ೨೬</p>
	<p>ತಸ್ಯಾಂ ವಸತ ದುರ್ಧರ್ಷಾ ಯೂಯಂರಾಕ್ಷಸಪುಂಗವಾಃ ।ಅಮರಾವತೀಂ ಸಮಾಸಾದ್ಯ ಸೇಂದ್ರಾ ಇವದಿವೌಕಸಃ ॥ ೨೭</p>
	<p>ಲಂಕಾದುರ್ಗಂ ಸಮಾಸಾದ್ಯ ರಾಕ್ಷಸೈರ್ಬಹುಭಿರ್ವೃತಾಃ ।ಭವಿಷ್ಯಥ ದುರಾಧರ್ಷಾಃ ಶತ್ರೂಣಾಂಶತ್ರುಸೂದನಾಃ ॥ ೨೮</p>
	<p>ವಿಶ್ವಕರ್ಮವಚಃ ಶ್ರುತ್ವಾ ತತಸ್ತೇರಾಕ್ಷಸೋತ್ತಮಾಃ ।ಸಹಸ್ರಾನುಚರಾ ಭೂತ್ವಾ ಗತ್ವಾತಾಮವಸನ್​ ಪುರೀಮ್ ॥ ೨೯</p>
	<p>ದೃಢಪ್ರಾಕಾರಪರಿಖಾಂಹೈಮೈರ್ಗೃಹಶತೈರ್ವೃತಾಮ್ ।ಲಂಕಾಮವಾಪ್ಯ ತೇ ಹೃಷ್ಟಾ ನ್ಯವಸನ್​ರಜನೀಚರಾಃ ॥ ೩೦</p>
	<p>ಏತಸ್ಮಿನ್ನೇವ ಕಾಲೇ ತು ಯಥಾಕಾಮಂ ಚ ರಾಘವ ।ನರ್ಮದಾ ನಾಮ ಗಂಧರ್ವೀ ಬಭೂವರಘುನಂದನ ॥ ೩೧</p>
	<p>ತಸ್ಯಾಃ ಕನ್ಯಾತ್ರಯಂ ಹ್ಯಾಸೀದ್ಧ್ರೀ ಶ್ರೀಕೀರ್ತಿಸಮದ್ಯುತಿ ।ಜ್ಯೇಷ್ಠಕ್ರಮೇಣ ಸಾ ತೇಷಾಂರಾಕ್ಷಸಾನಾಮರಾಕ್ಷಸೀ ॥೩೨</p>
	<p>ಕನ್ಯಾಸ್ತಾಃ ಪ್ರದದೌ ಹೃಷ್ಟಾ ಪೂರ್ಣಚಂದ್ರನಿಭಾನನಾಃ ।ತ್ರಯಾಣಾಂ ರಾಕ್ಷಸೇಂದ್ರಾಣಾಂ ತಿಸ್ರೋಗಂಧರ್ವಕನ್ಯಕಾಃ ॥ ೩೩</p>
	<p>ದತ್ತಾ ಮಾತ್ರಾ ಮಹಾಭಾಗಾ ನಕ್ಷತ್ರೇ ಭಗದೈವತೇ ।ಕೃತದಾರಾಸ್ತು ತೇ ರಾಮಸುಕೇಶತನಯಾಸ್ತದಾ ॥೩೪</p>
	<p>ಚಿಕ್ರೀಡುಃ ಸಹಭಾರ್ಯಾಭಿರಪ್ಸರೋಭಿರಿವಾಮರಾಃ ।ತತೋ ಮಾಲ್ಯವತೋ ಭಾರ್ಯಾ ಸುಂದರೀನಾಮ ಸುಂದರೀ ॥ ೩೫</p>
	<p>ಸ ತಸ್ಯಾಂ ಜನಯಾಮಾಸ ಯದಪತ್ಯಂನಿಬೋಧ ತತ್​ ।ವಜ್ರಮುಷ್ಟಿರ್ವಿರೂಪಾಕ್ಷೋದುರ್ಮುಖಶ್ಚೈವ ರಾಕ್ಷಸಃ ॥೩೬</p>
	<p>ಸುಪ್ತಘ್ನೋ ಯಜ್ಞಕೋಪಶ್ಚಮತ್ತೋನ್ಮತ್ತೌ ತಥೈವ ಚ ।ಅನಲಾ ಚಾಭವತ್​ ಕನ್ಯಾ ಸುಂದರ್ಯಾಂರಾಮ ಸುಂದರೀ ॥ ೩೭</p>
	<p>ಸುಮಾಲೀನೋಽಪಿ ಭಾರ್ಯಾಸೀತ್​ಪೂರ್ಣಚಂದ್ರನಿಭಾನನಾ ।ನಾಮ್ನಾ ಕೇತುಮತೀ ನಾಮ ಪ್ರಾಣೇಭ್ಯೋಽಪಿ ಗರೀಯಸೀ ॥೩೮</p>
	<p>ಸುಮಾಲೀ ಜನಯಾಮಾಸ ಯದಪತ್ಯಂ ನಿಶಾಚರಃ ।ಕೇತುಮತ್ಯಾಂ ಮಹಾರಾಜತನ್ನಿಬೋಧಾನುಪೂರ್ವಶಃ ॥೩೯</p>
	<p>ಪ್ರಹಸ್ತೋಽಕಂಪನಶ್ಚೈವ ವಿಕಟಃ ಕಾಲಕಾರ್ಮುಕಃ ।ಧೂಮ್ರಾಕ್ಷಶ್ಚೈವ ದಂಡಶ್ಚಸುಪಾರ್ಶ್ವಶ್ಚ ಮಹಾಬಲಃ ॥ ೪೦</p>
	<p>ಸಂಹಾದ್ರಿಃ ಪ್ರಘಸಶ್ಚೈವ ಭಾಸಕರ್ಣಶ್ಚರಾಕ್ಷಸಃ ।ರಾಕಾ ಪುಷ್ಪೋತ್ಕಟಾ ಚೈವ ಕೈಕಸೀ ಚಶುಚಿಸ್ಮಿತಾ ॥ ೪೧</p>
	<p>ಕುಂಭೀನಸೀ ಚ ಇತ್ಯೇತೇ ಸುಮಾಲೇಃ ಪ್ರಸವಾಃ ಸ್ಮೃತಾಃ ।ಮಾಲೇಸ್ತು ವಸುಧಾ ನಾಮ ಗಂಧರ್ವೀರೂಪಶಾಲಿನೀ ॥ ೪೨</p>
	<p>ಭಾರ್ಯಾಸೀತ್​ ಪದ್ಮಪತ್ರಾಕ್ಷೀ ಸ್ವಕ್ಷೀಯಕ್ಷೀ ವರೋಪಮಾ ।ಸುಮಾಲೇರನುಜಸ್ತಸ್ಯಾಂ ಜನಯಾಮಾಸಯತ್​ ಪ್ರಭೋ ॥ ೪೩</p>
	<p>ಅಪತ್ಯಂ ಕಥ್ಯಮಾನಂ ತು ಮಯಾ ತ್ವಂ ಶೃಣು ರಾಘವ ।ಅನಿಲಶ್ಚಾನಲಶ್ಚೈವ ಹರಃ ಸಂಪಾತಿರೇವಚ॥ ೪೪</p>
	<p>ಏತೇ ವಿಭೀಷಣಾಮಾತ್ಮಾ ಮಾಲೇಯಾಸ್ತು ನಿಶಾಚರಾಃ ॥</p>
	<p>ತತಸ್ತು ತೇರಾಕ್ಷಸಪುಂಗವಾಸ್ತ್ರಯೋ</p>
	<p>ನಿಶಾಚರೈಃ ಪುತ್ರಶತೈಶ್ಚಸಂವೃತಾಃ ।ಸುರಾನ್​ ಸಹೇಂದ್ರಾನೃಷಿನಾಗಯಕ್ಷಾನ್​ಬಬಾಧಿರೇ ತಾನ್​ ಬಹುವೀರ್ಯದರ್ಪಿತಾಃ ॥ ೪೫</p>
	<p>ಜಗದ್ಭ್ರಮಂತೋಽನಿಲವದ್ದುರಾಸದಾರಣೇಷುಮೃತ್ಯುಪ್ರತಿಮಾತೇಜಸಃ ।ವರಪ್ರದಾನಾದಿಗರ್ವಿತಾ ಭೃಶಂಕ್ರತುಕ್ರಿಯಾಣಾಂಪ್ರಶಮಂಕರಾಃ ಸದಾ ॥ ೪೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ</p>
	
	
	<p>ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಮಃಸರ್ಗಃ</p>
	<p>ಷಷ್ಠಃ ಸರ್ಗಃವಿಷ್ಣುಮಾಲ್ಯವದಾದಿಯುದ್ಧಮ್</p>
	<p>ತೈರ್ವಧ್ಯಮಾನಾ ದೇವಾಶ್ಚ ಋಷಯಶ್ಚತಪೋಧನಾಃ ।ಭಯಾರ್ತಾಃ ಶರಣಂ ಜಗ್ಮುರ್ದೇವದೇವಂಮಹೇಶ್ವರಮ್ ॥ ೧</p>
	<p>ಜಗತ್ಸೃಷ್ಟ್ಯಂತಕರ್ತಾರಮಜಮವ್ಯಕ್ತರೂಪಿಣಮ್ ।ಆಧಾರಂ ಸರ್ವಲೋಕಾನಾಮಾರಾಧ್ಯಂ ಪರಮಂ ಗುರುಮ್ ॥ ೨</p>
	<p>ತೇ ಸಮೇತ್ಯ ತು ಕಾಮಾರಿಂ ತ್ರಿಪುರಾರಿಂತ್ರಿಲೋಚನಮ್ ।ಊಚುಃ ಪ್ರಾಂಜಲಯೋ ದೇವಾ ಭಯಗದ್ಗದಭಾಷಿಣಃ ॥ ೩</p>
	<p>ಸುಕೇಶಪುತ್ರೈರ್ಭಗವನ್​ಪಿತಾಮಹವರೋದ್ಧತೈಃ ।ಪ್ರಜಾಧ್ಯಕ್ಷಪ್ರಜಾಃ ಸರ್ವಾ ಬಾಧ್ಯಂತೇರಿಪುಬಾಧನೈಃ ॥ ೪</p>
	<p>ಶರಣ್ಯಾನ್ಯಶರಣ್ಯಾನಿ ಹ್ಯಾಶ್ರಮಾಣಿಕೃತಾನಿ ನಃ ।ಸ್ವರ್ಗಾಚ್ಚ ದೇವಾನ್​ ಪ್ರಾಚ್ಯಾವ್ಯ ಸ್ವರ್ಗೇಕ್ರೀಡಂತಿ ದೇವವತ್​ ॥ ೫</p>
	<p>ಅಹಂ ವಿಷ್ಣುರಹಂ ರುದ್ರೋ ಬ್ರಹ್ಮಾಹಂದೇವರಾಡಹಮ್ ।ಅಹಂ ಯಮಶ್ಚ ವರುಣಶ್ಚಂದ್ರೋಽಹಂರವಿರಪ್ಯಹಮ್ ॥ ೬</p>
	<p>ಇತಿ ಮಾಲೀ ಸುಮಾಲೀ ಚ ಮಾಲ್ಯವಾಂಶ್ಚೈವರಾಕ್ಷಸಾಃ ।ಬಾಧಂತೇ ಸಮರೋದ್ಧರ್ಷಾ ಯೇ ಚತೇಷಾಂ ಪುರಸ್ಸರಾಃ ॥ ೭</p>
	<p>ತನ್ನೋ ದೇವ ಭಯಾರ್ತಾನಾಮಭಯಂ ದಾತುಮರ್ಹಸಿ ।ಅಶಿವಂ ವಪುರಾಸ್ಥಾಯ ಜಹಿ ವೈದೇವಕಂಟಕಾನ್​ ॥ ೮</p>
	<p>ಇತ್ಯುಕ್ತಸ್ತು ಸುರೈಃ ಸರ್ವೈಃ ಕಪರ್ದೀನೀಲಲೋಹಿತಃ ।ಸುಕೇಶಂ ಪ್ರತಿ ಸಾಪೇಕ್ಷಃ ಪ್ರಾಹದೇವಗಣಾನ್​ ಪ್ರಭುಃ ॥ ೯</p>
	<p>ಅಹಂ ತಾನ್ಯ ಹನಿಷ್ಯಾಮಿ ಮಯಾವಧ್ಯಾ ಹಿತೇಽಸುರಾಃ ।ಕಿಂ ತು ಮಂತ್ರಂ ಪ್ರದಾಸ್ಯಾಮಿ ಯೋ ವೈತಾನ್ನಿಹನಿಷ್ಯತಿ ॥ ೧೦</p>
	<p>ಏತಮೇವ ಸಮುದ್ಯೋಗಂಪುರಸ್ಕೃತ್ಯ ಮಹರ್ಷಯಃ । ಗಚ್ಛಧ್ವಂ ಶರಣಂ ವಿಷ್ಣುಂ ಹನಿಷ್ಯತಿ ಸತಾನ್​ ಪ್ರಭುಃ ॥ ೧೧</p>
	<p>ತತಸ್ತು ಜಯಶಬ್ದೇನ ಪ್ರತಿನಂದ್ಯ ಮಹೇಶ್ವರಮ್ ।ವಿಷ್ಣೋಃ ಸಮೀಪಮಾಜಗ್ಮುರ್ನಿಶಾಚರಭಯಾರ್ದಿತಾಃ ॥ ೧೨</p>
	<p>ಶಂಖಚಕ್ರಧರಂ ದೇವಂ ಪ್ರಣಮ್ಯಬಹುಮಾನ್ಯ ಚ ।ಊಚುಃ ಸಂಭ್ರಾಂತವದ್ವಾಕ್ಯಂಸುಕೇಶತನಯಾನ್​ ಪ್ರತಿ ॥ ೧೩</p>
	<p>ಸುಕೇಶತನಯೈರ್ದೇವತ್ರಿಭಿಸ್ತ್ರೇತಾಗ್ನಿಸಂನಿಭೈಃ ।ಆಕ್ರಮ್ಯ ವರದಾನೇನ ಸ್ಥಾನಾನ್ಯಪಹೃತಾನಿನಃ ॥ ೧೪</p>
	<p>ಲಂಕಾ ನಾಮ ಪುರೀ ದುರ್ಗಾ ತ್ರಿಕೂಟಶಿಖರೇಸ್ಥಿತಾ ।ತತ್ರ ಸ್ಥಿತಾಃ ಪ್ರಬಾಧಂತೇ ಸರ್ವಾನ್ನಃ ಕ್ಷಣದಾಚರಾಃ ॥ ೧೫</p>
	<p>ಸ ತ್ವಮಸ್ಮಾದ್ಧಿತಾರ್ಥಾಯ ಜಹಿ ತಾನ್​ಮಧುಸೂದನ ।ಶರಣಂ ತ್ವಾಂ ವಯಂ ಪ್ರಾಪ್ತಾ ಗತಿರ್ಭವಸುರೇಶ್ವರ ॥ ೧೬</p>
	<p>ರಾಕ್ಷಸಾನ್​ ಸಮರೇ ದುಷ್ಟಾನ್​ ಸಾನುಬಂಧಾನ್​ಮದೋದ್ಧತಾನ್​ ।ಚಕ್ರಕೃತ್ತಾಸ್ಯಕಮಲಾನ್ನಿವೇದಯಯಮಾಯ ವೈ ॥ ೧೭</p>
	<p>ಭಯೇಷ್ವಭಯದೋಽಸ್ಮಾಕಂನಾನ್ಯೋಽಸ್ತಿ ಭವತಾ ವಿನಾ । ನುದ ತ್ವಂ ನೋ ಭಯಂ ದೇವ ನೀಹಾರಮಿವ ಭಾಸ್ಕರಃ ॥ ೧೮</p>
	<p>ಇತ್ಯೇವಂ ದೈವತೈರುಕ್ತೋದೇವದೇವೋ ಜನಾರ್ದನಃ ।ಅಭಯಂ ಭಯದೋಽರೀಣಾಂ ದತ್ತ್ವಾದೇವಾನುವಾಚ ಹ ॥ ೧೯</p>
	<p>ಸುಕೇಶಂ ರಾಕ್ಷಸಂ ಜಾನೇಈಶಾನವರದರ್ಪಿತಮ್ ।ತಾಂಶ್ಚಾಸ್ಯ ತನಯಾನ್​ ಜಾನೇ ಯೇಷಾಂಜ್ಯೇಷ್ಠಃ ಸ ಮಾಲ್ಯವಾನ್​ ॥ ೨೦</p>
	<p>ತಾನಹಂ ಸಮತಿಕ್ರಾಂತಮರ್ಯಾದಾನ್​ರಾಕ್ಷಸಾಧಮಾನ್​ ।ನಿಹನಿಷ್ಯಾಮಿ ಸಂಕ್ರುದ್ಧಃ ಸುರಾ ಭವತವಿಜ್ವರಾಃ ॥ ೨೧</p>
	<p>ಇತ್ಯುಕ್ತಾಸ್ತೇ ಸುರಾಃ ಸರ್ವೇ ವಿಷ್ಣುನಾಪ್ರಭವಿಷ್ಣುನಾ ।ಯಥಾವಾಸಂ ಯಯುರ್ಹೃಷ್ಟಾಃ ಪ್ರಶಂಸಂತೋ ಜನಾರ್ದನಮ್ ॥ ೨೨</p>
	<p>ವಿಬುಧಾನಾಂ ಸಮುದ್ಯೋಗಂಮಾಲ್ಯವಾಂಸ್ತು ನಿಶಾಚರಃ ।ಶ್ರುತ್ವಾ ತೌ ಭ್ರಾತರೌ ವೀರಾವಿದಂವಚನಮಬ್ರವೀತ್​ ॥ ೨೩</p>
	<p>ಅಮರಾ ಋಷಯಶ್ಚೈವ ಸಂಗಮ್ಯ ಕಿಲ ಶಂಕರಮ್ ।ಅಸ್ಮದ್ವಧಂ ಪರೀಪ್ಸಂತ ಇದಂವಚನಮಬ್ರುವನ್​ ॥ ೨೪</p>
	<p>ಸುಕೇಶತನಯಾ ದೇವವರದಾನಬಲೋದ್ಧತಾಃ ।ಬಾಧಂತೇಽಸ್ಮಾನ್​ ಸಮುದ್ದೃಪ್ತಾಘೋರರೂಪಾಃ ಪದೇ ಪದೇ ॥ ೨೫</p>
	<p>ರಾಕ್ಷಸೈರಭಿಭೂತಾಃ ಸ್ಮ ನ ಶಕ್ತಾಃ ಸ್ಮ ಪ್ರಜಾಪತೇ ।ಸ್ವೇಷು ಸದ್ಮಸು ಸಂಸ್ಥಾತುಂಭಯಾತ್ತೇಷಾಂ ದುರಾತ್ಮನಾಮ್ ॥೨೬</p>
	<p>ತದಸ್ಮಾಕಂ ಹಿತಾರ್ಥಾಯ ಜಹಿ ತಾಂಶ್ಚಪತ್ರಿಲೋಚನ ।ರಾಕ್ಷಸಾನ್​ ಹುಂಕೃತೇನೈವ ದಹಪ್ರದಹತಾಂ ವರ ॥ ೨೭</p>
	<p>ಇತ್ಯೇವಂ ತ್ರಿದಶೈರುಕ್ತೋ ನಿಶಮ್ಯಾಂಧಕಸೂದನಃ ।ಶಿರಃ ಕರಂ ಚ ಧುನ್ವಾನ ಇದಂವಚನಮಬ್ರವೀತ್​ ॥ ೨೮</p>
	<p>ಅವಧ್ಯಾ ಮಮ ತೇ ದೇವಾಃ ಸುಕೇಶತನಯಾ ರಣೇ ।ಮಂತ್ರಂ ತು ವಃ ಪ್ರದಾಸ್ಯಾಮಿ ಯಸ್ತಾನ್​ವೈ ನಿಹನಿಷ್ಯತಿ ॥ ೨೯</p>
	<p>ಯೋಽಸೌ ಚಕ್ರಗದಾಪಾಣಿಃ ಪೀತವಾಸಾಜನಾರ್ದನಃ ।ಹರಿರ್ನಾರಾಯಣಃ ಶ್ರೀಮಾನ್​ ಶರಣಂ ತಂಪ್ರಪದ್ಯಥ ॥ ೩೦</p>
	<p>ಹರಾದವಾಪ್ಯ ತೇ ಮಂತ್ರಂಕಾಮಾರಿಮಭಿವಾದ್ಯ ಚ ।ನಾರಾಯಣಾಲಯಂ ಪ್ರಾಪ್ಯ ತಸ್ಮೈಸರ್ವಂ ನ್ಯವೇದಯನ್​ ॥ ೩೧</p>
	<p>ತತೋ ನಾರಾಯಣೇನೋಕ್ತಾ ದೇವಾಇಂದ್ರಪುರೋಗಮಾಃ ।ಸುರಾರೀಂಸ್ತಾನ್​ ಹನಿಷ್ಯಾಮಿ ಸುರಾ ಭವತವಿಜ್ವರಾಃ ॥ ೩೨</p>
	<p>ದೇವಾನಾಂ ಭಯಭೀತಾನಾಂ ಹರಿಣಾರಾಕ್ಷಸರ್ಷಭೌ ।ಪ್ರತಿಜ್ಞಾತೋ ವಧೋಽಸ್ಮಾಕಂ ಚಿಂತ್ಯತಾಂಯದಿಹ ಕ್ಷಮಮ್ ॥ ೩೩</p>
	<p>ಹಿರಣ್ಯಕಶಿಪೋರ್ಮೃತ್ಯುರನ್ಯೇಷಾಂ ಚಸುರದ್ವಿಷಾಮ್ ।ದುಃಖಂ ನಾರಾಯಣಂ ಜೇತುಂ ಯೋ ನೋಹಂತುಮಭೀಪ್ಸತಿ ॥ ೩೪</p>
	<p>ತತಃ ಸುಮಾಲೀ ಮಾಲೀ ಚ ಶ್ರುತ್ವಾಮಾಲ್ಯವತೋ ವಚಃ ।ಊಚತುರ್ಭಾ್ರತರಂ ಜ್ಯೇಷ್ಠಮಶ್ವಿನಾವಿವವಾಸವಮ್ ॥ ೩೫</p>
	<p>ಸ್ವಧೀತಂ ದತ್ತಮಿಷ್ಟಂಚಾಪ್ಯೈಶ್ವರ್ಯಂ ಪರಿಪಾಲಿತಮ್ ।ಆಯುರ್ನಿರಾಮಯಂ ಪ್ರಾಪ್ತಂಸುಧರ್ಮಃ ಪ್ರಾಪಿತಃ ಪಥಿ ॥ ೩೬</p>
	<p>ದೇವಸಾಗರಮಕ್ಷೋಭ್ಯಂ ಶಸ್ತ್ರೈಃ ಸಮವಗಾಹ್ಯ ಚ ।ಜಿತಾ ದ್ವಿಷೋ ಹ್ಯಪ್ರತಿಮಾಸ್ತನ್ನೋಮೃತ್ಯುಕೃತಂ ಭಯಮ್ ॥೩೭</p>
	<p>ನಾರಾಯಣಶ್ಚ ರುದ್ರಶ್ಚ ಶಕ್ರಶ್ಚಾಪಿಯಮಸ್ತಥಾ ।ಅಸ್ಮಾಕಂ ಪ್ರಮುಖೇ ಸ್ಥಾತುಂ ಸರ್ವೇಬಿಭ್ಯತಿ ಸರ್ವದಾ ॥ ೩೮</p>
	<p>ವಿಷ್ಣೋರ್ದೆ್ವÃಷಸ್ಯ ನಾಸ್ತ್ಯೇವ ಕಾರಣಂರಾಕ್ಷಸೇಶ್ವರ ।ದೇವಾನಾಮೇವ ದೋಷೇಣ ವಿಷ್ಣೋಃ ಪ್ರಚಲಿತಂ ಮನಃ ॥ ೩೯</p>
	<p>ತಸ್ಮಾದದ್ಯ ಸಮುದ್ಯುಕ್ತಾಃ ಸರ್ವಸೈನ್ಯಸಮಾವೃತಾಃ ।ದೇವಾನೇವ ಜಿಘಾಂಸಾಮ ಯೇಭ್ಯೋದೋಷಃ ಸಮುತ್ಥಿತಃ ॥ ೪೦</p>
	<p>ಏವಂ ಸಂಮಂತ್ರ್ಯ ಬಲಿನಃ ಸರ್ವೇಸೈನ್ಯಸಮಾವೃತಾಃ ।ಉದ್ಯೋಗಂ ಘೋಷಯಿತ್ವಾ ತು ಸರ್ವೇನೈರ್ಋತಪುಂಗವಾಃ ॥ ೪೧</p>
	<p>ಯುದ್ಧಾಯ ನಿರ್ಯಯುಃ ಕ್ರುದ್ಧಾ ಜಂಭವೃತ್ತಬಲಾ ಇವ ।ಇತಿ ತೇ ರಾಮ ಸಂಮಂತ್ರ್ಯ ಸರ್ವೋದ್ಯೋಗೇನ ರಾಕ್ಷಸಾಃ ॥೪೨</p>
	<p>ಯುದ್ಧಾಯ ನಿರ್ಯಯುಃ ಸರ್ವೇಮಹಾಕಾಯಾ ಮಹಾಬಲಾಃ ।ಸ್ಯಂದನೈರ್ವಾರುಣೈಶ್ಚೈವ ಹಯೈಶ್ಚಗಿರಿಸನ್ನಿಭೈಃ ॥ ೪೩</p>
	<p>ಖರೈರ್ಗೋಭೀ ರಥೋಷ್ಟ್ರೈಶ್ಚಶಿಂಶುಮಾರೈರ್ಭುಜಂಗಮೈಃ ।ಮಕರೈಃಕಚ್ಛಪೈರ್ಮೀನೈರ್ವಿಹಂಗೈರ್ಗರುಡೋಪಮೈಃ ॥ ೪೪</p>
	<p>ಸಿಂಹೈರ್ವಾ್ಯಘ್ರೈರ್ವರಾಹೈಶ್ಚಸೃಮರೈಶ್ಚಮರೈರಪಿ ।ತ್ಯಕ್ತ್ವಾ ಲಂಕಾಂ ಗತಾಃ ಸರ್ವೇ ರಾಕ್ಷಸಾಬಲಗರ್ವಿತಾಃ ॥ ೪೫</p>
	<p>ಪ್ರಯಾತಾ ದೇವಲೋಕಾಯ ಯೋದ್ಧುಂ ದೈವತಶತ್ರವಃ ।ಲಂಕಾವಿಪರ್ಯಯಂ ದೃಷ್ಟ್ವಾ ಯಾನಿಲಂಕಾಲಯಾನ್ಯಥಾ ॥ ೪೬</p>
	<p>ಭೂತಾನಿ ಭಯದರ್ಶಾನಿ ವಿಮನಸ್ಕಾನಿಸರ್ವಶಃ ।ರಥೋತ್ತಮೈರುಹ್ಯಮಾನಾಃ ಶತಶೋಽಥ ಸಹಸ್ರಶಃ ॥೪೭</p>
	<p>ಪ್ರಯಾತಾ ರಾಕ್ಷಸಾಸ್ತೂರ್ಣಂದೇವಲೋಕಂ ಪ್ರಯತ್ನತಃ ।ರಕ್ಷಸಾಮೇವ ಮಾರ್ಗೇಣದೈವತಾನ್ಯಪಚಕ್ರಮುಃ ॥೪೮</p>
	<p>ಭೂತಾನಿ ಭಯದರ್ಶಾನಿ ವಿಷಯಸ್ಥಾನಿಸರ್ವಶಃ ।ಭೌಮಾಶ್ಚೈವಾಂತರಿಕ್ಷಾಶ್ಚ ಕಾಲಾಜ್ಞಪ್ತಾ ಭಯಾವಹಾಃ ॥ ೪೯</p>
	<p>ಉತ್ಪಾತಾ ರಾಕ್ಷಸೇಮದ್ರಾಣಾಮಭಾವಾಯಸಮುತ್ಥಿತಾಃ ।ಅಸ್ಥೀನಿ ಮೇಘಾ ವವೃಷುರುಷ್ಣಂಶೋಣಿತಮೇವ ಚ ॥ ೫೦</p>
	<p>ವೇಲಾಂ ಸಮುದ್ರಾಶ್ಚೋತ್ಕ್ರಾಂತಾಶ್ಚೇಲುಶ್ಚಾಪ್ಯಥ ಭೂಧರಾಃ ।ಅಟ್ಟಹಾಸಾನ್​ ವಿಮುಂಚಂತೋಘನನಾದಸಮಸ್ವನಾಃ ॥ ೫೧</p>
	<p>ವಾಶ್ಯಂತ್ಯಶ್ಚ ಶಿವಾಸ್ತತ್ರ ದಾರುಣಂಘೋರದರ್ಶನಾಃ ।ಸಂಪತಂತ್ಯಥ ಭೂತಾನಿ ದೃಶ್ಯಂತೇ ಚಯಥಾಕ್ರಮಮ್ ॥ ೫೨</p>
	<p>ಗೃಧ್ರಚಕ್ರಂ ಮಹಾಚ್ಚಾತ್ರ ಜ್ವಲನೋದ್ಗಾರಿಭಿರ್ಮುಖೈಃ ।ರಾಕ್ಷಸಾನಾಮುಪರಿ ಖೇ ಭ್ರಮತೇಽಲಾತಚಕ್ರವತ್​ ॥೫೩</p>
	<p>ಕಪೋತಾ ರಕ್ತಪಾದಾಶ್ಚ ಶಾರಿಕಾ ವಿದ್ರುತಾಯಯುಃ ।ಕಾಕಾ ವಾಶ್ಯಂತಿ ತತ್ರೈವ ಬಿಡಾಲಾ ವೈ ದ್ವಿಪಾದಿಕಾಃ ॥ ೫೪</p>
	<p>ಉತ್ಪಾತಾಂಸ್ತಾನನಾದೃತ್ಯ ರಾಕ್ಷಸಾಬಲಗರ್ವಿತಾಃ ।ಯಾಂತ್ಯೇವ ನ ನಿವರ್ತಂತೇ ಮೃತ್ಯುಪಾಶಾವಪಾಶಿತಾಃ ॥ ೫೫</p>
	<p>ಮಾಲ್ಯವಾಂಶ್ಚ ಸುಮಾಲೀ ಚ ಮಾಲೀ ಚಸಮಹಾಬಲಾಃ ।ಆಸನ್​ ಪುರಸ್ಸರಾಸ್ತೇಷಾಂ ಕ್ರತೂನಾಮಿವಪಾವಕಾಃ ॥ ೫೬</p>
	<p>ಮಾಲ್ಯವಂತಂ ಚ ತೇ ಸರ್ವೇಮಾಲ್ಯವಂತಮಿವಾಚಲಮ್ ।ನಿಶಾಚರಾ ಹ್ಯಾಶ್ರಯಂತಿ ಧಾತಾರಮಿವದೇವತಾಃ ॥ ೫೭</p>
	<p>ತದ್ಬಲಂ ರಾಕ್ಷಸೇಂದ್ರಾಣಾಂಮಹಾಭ್ರಘನನಾದಿತಮ್ ।ಜಯೇಪ್ಸಯಾ ದೇವಲೋಕಂ ಯಯೌ ಮಾಲಿವಶೇ ಸ್ಥಿತಮ್ ॥ ೫೮</p>
	<p>ರಾಕ್ಷಸಾನಾಂ ಸಮುದ್ಯೋಗಂ ತಂ ತುನಾರಾಯಣಃ ಪ್ರಭುಃ ।ದೇವದೂತಾದುಪಶ್ರುತ್ಯ ಚಕ್ರೇ ಯುದ್ಧೇ ತದಾ ಮನಃ ॥ ೫೯</p>
	<p>ಸ ಸಜ್ಜಾಯುಧತೂಣೀರೋವೈನತೇಯೋಪರಿ ಸ್ಥಿತಃ ।ಆಸಜ್ಯ ಕವಚಂ ದಿವ್ಯಂಸಹಸ್ರಾರ್ಕಸಮದ್ಯುತಿ ॥ ೬೦</p>
	<p>ಆಬಧ್ಯ ಶರಸಂಪೂರ್ಣೇ ಇಷುಧೀ ವಿಮಲೇತದಾ ।ಶ್ರೋಣಿಸೂತ್ರಂ ಚ ಖಡ್ಗಂ ಚ ವಿಮಲಂಕಮಲೇಕ್ಷಣಃ ॥ ೬೧</p>
	<p>ಶಂಖಚಕ್ರಗದಾಶಾರ್ಙ್ಗಖಡ್ಗಾಖ್ಯಪ್ರವರಾಯುಧಾನ್​ ।ಸುಪರ್ಣಂ ಗಿರಿಸಂಕಾಶಂವೈನತೇಯಮಥಾಸ್ಥಿತಃ ॥೬೨</p>
	<p>ರಾಕ್ಷಸಾನಾಮಭಾವಾಯ ಯಯೌತೂರ್ಣತರಂ ಪ್ರಭುಃ ।ಸುಪರ್ಣಪೃಷ್ಠೇ ಸ ಬಭೌ ಶ್ಯಾಮಃ ಪೀತಾಂಬರೋ ಹರಿಃ ॥ ೬೩</p>
	<p>ಕಾಂಚನಸ್ಯ ಗಿರೇಃ ಶೃಂಗೇಸತಡಿತ್ತೋಯದೋ ಯಥಾ ॥</p>
	<p>ಸ ಸಿದ್ಧದೇವರ್ಷಿಮಹೋರಗೈಶ್ಚ</p>
	<p>ಗಂಧರ್ವಯಕ್ಷೈರುಪಗೀಯಮಾನಃ ।ಸಮಾಸಸಾದಾಸುರಸೈನ್ಯಶತ್ರೂಂ ಶ್ಚಕ್ರಾಸಿಶಾಙõಾð್ಗಯುಧಶಂಖಪಾಣಿಃ ॥೬೪</p>
	<p>ಸುಪರ್ಣಪಕ್ಷಾನಿಲನುನ್ನಪಕ್ಷಂ</p>
	<p>ಭ್ರಮತ್ಪತಾಕಂ ಪ್ರವಿಕೀರ್ಣಶಸ್ತ್ರಮ್ ।ಚಚಾಲ ತದ್ರಾಕ್ಷಸರಾಜಸೈನ್ಯಂ ಚಲೋಪಲಂ ನೀಲ ಇವಾಚಲೇಂದ್ರಃ ॥೬೫</p>
	<p>ತತಃ ಶರೈಃಶೋಣಿತಮಾಂಸರೂಷಿತೈ</p>
	<p>ಯುðಗಾಂತ ವೈಶ್ವಾನರತುಲ್ಯವಿಗ್ರಹೈಃ ।ನಿಶಾಚರಾಃ ಸಂಪರಿವಾರ್ಯ ಮಾಧವಂ ವರಾಯುಧೈರ್ನಿರ್ಬಿಭಿದುಃಸಹಸ್ರಶಃ ॥ ೬೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಷ್ಠಃ ಸರ್ಗಃ</p>
	
	
	<p>ಸಪ್ತಮ ಸರ್ಗಃಮಾಲಿವಧಃ</p>
	<p>ನಾರಾಯಣಗಿರಿಂ ತೇ ತು ಗರ್ಜಂತೋರಾಕ್ಷಸಾಂಬುದಾಃ ।ವವೃಷುಃ ಶರವರ್ಷೇಣ ವರ್ಷೇಣೇವಾದ್ರಿಮಂಬುದಾಃ ॥ ೧</p>
	<p>ಶ್ಯಾಮಾವದಾತಸ್ತೈರ್ವಿಷ್ಣುರ್ನೀಲೈರ್ನಕ್ತಂಚರೋತ್ತಮೈಃ ।ವೃತೋಽಂಜನಗಿರೀವಾಸೀದ್ವರ್ಷಮಾಣೈಃಪಯೋದರೈಃ ॥ ೨</p>
	<p>ಶಲಭಾ ಇವ ಕೇದಾರಂ ಮಶಕಾ ಇವಪಾವಕಮ್ ।ಯಥಾಮೃತಘಟಂ ದಂಶಾ ಮಕರಾ ಇವಚಾರ್ಣವಮ್ ॥ ೩</p>
	<p>ತಥಾ ರಕ್ಷೋಧನುರ್ಮುಕ್ತಾ ವಜ್ರಾನಿಲಮನೋಜವಾಃ ।ಹರಿಂ ವಿಶಂತಿ ಸ್ಮ ಶರಾ ಲೋಕಾ ಇವವಿಪರ್ಯಯೇ ॥ ೪</p>
	<p>ಸ್ಯಂದನೈಃ ಸ್ಯಂದನಗತಾ ಗಜೈಶ್ಚಗಜಪೃಷ್ಠಗಾಃ । ಆಶ್ವಾರೋಹಾಸ್ತಥಾಶ್ವೈಶ್ಚಪಾದಾತಾಶ್ಚಾಂಬರೇ ಸ್ಥಿತಾಃ ॥ ೫</p>
	<p>ರಾಕ್ಷಸೇಂದ್ರಾ ಗಿರಿನಿಭಾಃ ಶರೈಃ ಶಕ್ತ್ಯೃಷ್ಟಿತೋಮರೈಃ ।ನಿರುಚ್ಛ್ವಾಸಂ ಹರಿಂ ಚಕ್ರುಃ ಪ್ರಾಣಾಯಾಮಾ ಇವ ದ್ವಿಜಮ್ ॥ ೬</p>
	<p>ನಿಶಾಚರೈಸ್ತಾಡ್ಯಮಾನೋ ಮೀನೈರಿವಮಹೋದಧಿಃ ।ಶಾರ್ಙ್ಗಮಾಯಸ್ಯ ದುರ್ಧರ್ಷೋರಾಕ್ಷಸೇಭ್ಯೋಽಸೃಜಚ್ಛರಾನ್​ ॥ ೭</p>
	<p>ಶರೈಃಪೂರ್ಣಾಯತೋತ್ಸೃಷ್ಟೈರ್ವಜ್ರವಕ್ತ್ರೆರ್ೈಮನೋಜವೈಃ ।ಚಿಚ್ಛೇದ ವಿಷ್ಣುರ್ನಿಶಿತೈಃ ಶತಶೋಽಥಸಹಸ್ರಶಃ ॥ ೮</p>
	<p>ವಿದ್ರಾವ್ಯ ಶರವರ್ಷೇಣ ವರ್ಷಂವಾಯುರಿವೋತ್ಥಿತಮ್ ।ಪಾಂಚಜನ್ಯಂ ಮಹಾಶಂಖಂ ಪ್ರದಧ್ಮೌ ಪುರೊಷೋತ್ತಮಃ ॥ ೯</p>
	<p>ಸೋಂಬುಜೋ ಹರಿಣಾ ಧ್ಮಾತಃಸರ್ವಪ್ರಾಣೇನ ಶಂಖರಾಟ್​ ।ರರಾಸ ಭೀಮನಿರ್ಹಾ್ರದಸ್ತ್ರೈಲೋಕ್ಯಂವ್ಯಥಯನ್ನಿವ ॥ ೧೦</p>
	<p>ಶಂಖರಾಜರವಃ ಸೋಽಥ ತ್ರಾಸಯಾಮಾಸರಾಕ್ಷಸಾನ್​ ।ಮೃಗರಾಜ ಇವಾರಣ್ಯೇ ಸಮದಾನಿವಕುಂಜರಾನ್​ ॥ ೧೧</p>
	<p>ನ ಶೇಕುರಶ್ವಾಃ ಸಂಸ್ಥಾತುಂ ವಿಮದಾಃ ಕುಂಜರಾ ಭವನ್​ । ಸ್ಯಂದನೇಭ್ಯಶ್ಚ್ಯುತಾ ವೀರಾಃ ಶಂಖರಾವಿತದುರ್ಬಲಾಃ ॥ ೧೨</p>
	<p>ಶಾರ್ಙ್ಗಚಾಪವಿನಿರ್ಮುಕ್ತಾ ವಜ್ರತುಲ್ಯಾನನಾಃ ಶರಾಃ ।ವಿದಾರ್ಯ ತಾನಿ ರಕ್ಷಾಂಸಿ ಸುಪುಂಖಾ ವಿವಿಶುಃಕ್ಷಿತಿಮ್ ॥ ೧೩</p>
	<p>ಭಿದ್ಯಮಾನಾಃ ಶರೈಃ ಸಂಖ್ಯೇನಾರಾಯಣಕರಚ್ಯುತೈಃ ।ನಿಪೇತೂ ರಾಕ್ಷಸಾ ಭೂಮೌ ಶೈಲಾವಜ್ರಹತಾ ಇವ ॥ ೧೪</p>
	<p>ವ್ರಣಾನಿ ಪರಿಗಾತ್ರೇಭ್ಯೋವಿಷ್ಣುಚಕ್ರಕೃತಾನಿ ವೈ ।ಅಸೃಕ್​ ಕ್ಷರಂತಿ ಧಾರಾಭಿಃ ಸ್ವರ್ಣಧಾರಾಇವಾಚಲಾಃ ॥ ೧೫</p>
	<p>ಶಂಖರಾಜರವಶ್ಚಾಪಿ ಶಾರ್ಙ್ಗಚಾಪರವಸ್ತಥಾ ।ರಾಕ್ಷಸಾನಾಂ ರವಾಂಶ್ಚಾಪಿ ಗ್ರಸತೇವೈಷ್ಣವೋ ರವಃ ॥ ೧೬</p>
	<p>ತೇಷಾಂ ಶಿರೋಧರಾನ್​ ಧೂತಾನ್​ಶರಧ್ವಜಧನೂಂಷಿ ಚ ।ರಥಾನ್​ ಪತಾಕಾಸ್ತೂಣೀರಾಂಶ್ಚಿಚ್ಛೇದ ಸಹರಿಃ ಶರೈಃ ॥ ೧೭</p>
	<p>ಸೂರ್ಯಾದಿವ ಕರಾ ಘೋರಾ ಊರ್ಮಯಃ ಸಾಗರಾದಿವ ।ಪರ್ವತಾದಿವ ನಾಗೇಂದ್ರಾ ಧಾರೌಘಾ ಇವಚಾಂಬುದಾತ್​ ॥ ೧೮</p>
	<p>ತಥಾ ಶಾರ್ಙ್ಗವಿನಿರ್ಮುಕ್ತಾಃ ಶರಾನಾರಾಯಣೇರಿತಾಃ ।ನಿರ್ಧಾವಂತೀಷವಸ್ತೂರ್ಣಂ ಶತಶೋಽಥಸಹಸ್ರಶಃ ॥ ೧೯</p>
	<p>ಶರಭೇಣ ಯಥಾ ಸಿಂಹಾಃ ಸಿಂಹೇನ ದ್ವಿರದಾಯಥಾ ।ದ್ವಿರದೇನ ಯಥಾ ವ್ಯಾಘ್ರಾ ವ್ಯಾಘ್ರೇಣದ್ವೀಪಿನೋ ಯಥಾ ॥ ೨೦</p>
	<p>ದ್ವೀಪೀನೇವ ಯಥಾ ಶ್ವಾನಃ ಶುನಾಮಾರ್ಜಾರಕಾ ಯಥಾ ।ಮಾರ್ಜಾರೇಣ ಯಥಾ ಸರ್ಪಾಃ ಸರ್ಪೇಣ ಚಯಥಾಽಖವಃ ॥ ೨೧</p>
	<p>ತಥಾ ತೇ ರಾಕ್ಷಸಾಃ ಸರ್ವೇ ವಿಷ್ಣುನಾಪ್ರಭವಿಷ್ಣುನಾ ।ದ್ರವಂತಿ ದ್ರಾವಿತಾಶ್ಚಾನ್ಯೇ ಶಾಯಿತಾಶ್ಚ ಮಹೀತಲೇ ॥ ೨೨</p>
	<p>ರಾಕ್ಷಸಾನಾಂ ಸಹಸ್ರಾಣಿ ನಿಹತ್ಯ ಮಧುಸೂದನಃ ।ವಾರಿಜಂ ಪೂರಯಾಮಾಸ ತೋಯದಂಸುರರಾಡಿವ ॥ ೨೩</p>
	<p>ನಾರಾಯಣಶರತ್ರಸ್ತಂಶಂಖನಾದಸುವಿಹ್ವಲಮ್ ।ಯಯೌ ಲಂಕಾಮಭಿಮುಖಂ ಪ್ರಭಗ್ನಂ ರಾಕ್ಷಸಂ ಬಲಮ್ ॥ ೨೪</p>
	<p>ಪ್ರಭಗ್ನೇ ರಾಕ್ಷಸಬಲೇನಾರಾಯಣಶರಾಹತೇ ।ಸುಮಾಲೀ ಶರವರ್ಷೇಣ ನಿವವಾರ ರಣೇಹರಿಮ್ ॥ ೨೫</p>
	<p>ಸ ತು ತಂ ಛಾದಯಾಮಾಸ ನೀಹಾರ ಇವಭಾಸ್ಕರಮ್ ।ರಾಕ್ಷಸಾಃ ಸತ್ತ್ವಸಂಪನ್ನಾಃಪುನರ್ಧೈರ್ಯಂ ಸಮಾದಧುಃ ॥೨೬</p>
	<p>ಅಥಸೋಽಭ್ಯಪತದ್ರೋಷಾದ್ರಾಕ್ಷಸೋಬಲದರ್ಪಿತಃ ।ಮಹಾನಾದಂ ಪ್ರಕುರ್ವಾಣೋ ರಾಕ್ಷಸಾನ್​ಜೀವಯನ್ನಿವ ॥ ೨೭</p>
	<p>ಉತ್ಕ್ಷಿಪ್ಯ ಲಂಬಾಭರಣಂ ಧುನ್ವನ್​ಕರಮಿವ ದ್ವಿಪಃ ।ರರಾಸ ರಾಕ್ಷಸೋ ಹರ್ಷಾತ್​ಸತಡಿತ್ತೋಯದೋ ಯಥಾ ॥೨೮</p>
	<p>ಸುಮಾಲೇರ್ನರ್ದತಸ್ತಸ್ಯ ಶಿರೋಜ್ವಲಿತಕುಂಡಲಮ್ ।ಚಿಚ್ಛೇದ ಯಂತುರಶ್ವಾಶ್ಚಭ್ರಾಂತಾಸ್ತಸ್ಯ ತು ರಕ್ಷಸಃ ॥೨೯</p>
	<p>ತೈರಶ್ವೈರ್ಭಾ್ರಮ್ಯತೇ ಭ್ರಾಂತೈಃಸುಮಾಲೀ ರಾಕ್ಷಸೇಶ್ವರಃ ।ಇಂದ್ರಿಯಾಶ್ವೈಃ ಪರಿಭ್ರಾಂತೈರ್ಧೃತಿಹೀನೋ ಯಥಾ ನರಃ ॥ ೩೦</p>
	<p>ತತೋ ವಿಷ್ಣುಂ ಮಹಾಬಾಹುಂಪ್ರಾಪತಂತಂ ರಣಾಜಿರೇ ।ಹೃತೇ ಸುಮಾಲೇರಶ್ವೈಶ್ಚ ರಥೇವಿಷ್ಣುರಥಂ ಪ್ರತಿ ॥ ೩೧</p>
	<p>ಮಾಲೀ ಚಾಭ್ಯದ್ರವದ್ಯುಕ್ತಃ ಪ್ರಗೃಹ್ಯ ಸಶರಂ ಧನುಃ ।ಮಾಲೇರ್ಧನುಶ್ಚ್ಯುತಾ ಬಾಣಾಃ ಕಾರ್ತಸ್ವರವಿಭೂಷಿತಾಃ ॥೩೨</p>
	<p>ವಿವಿಶುರ್ಹರಿಮಾಸಾದ್ಯ ಕ್ರೌಂಚಂ ಪತ್ರರಥಾಇವ ।ಅರ್ದ್ಯಮಾನಾಃ ಶರೈಃ ಸೋಽಥ ಮಾಲಿಮುಕ್ತೈಃ ಸಹಸ್ರಶಃ ॥೩೩</p>
	<p>ಚುಕ್ಷುಭೇ ನ ರಣೇ ವಿಷ್ಣುರ್ಜಿತೇಂದ್ರಿಯ ಇವಾಧಿಭಿಃ ।ಅಥ ಮೌರ್ವೀಸ್ವನಂ ಶ್ರುತ್ವಾ ಭಗವಾನ್​ಭೂತಭಾವನಃ ॥ ೩೪</p>
	<p>ಮಾಲಿನಂ ಪ್ರತಿ ಬಾಣೌಘಾನ್​ ಸಸರ್ಜಾರಿನಿಷೂದನಃ ।ತೇ ಮಾಲಿದೇಹಮಾಸಾದ್ಯ ವಜ್ರವಿದ್ಯುತ್ಪ್ರಭಾಃ ಶರಾಃ ॥೩೫</p>
	<p>ಪಿಬಂತಿ ರುಧಿರಂ ತಸ್ಯ ನಾಗಾ ಇವಸುಧಾರಸಮ್ ।ಮಾಲಿನಂ ವಿಮುಖಂ ಕೃತ್ವಾ ಶಂಖಚಕ್ರಗದಾಧರಃ ॥ ೩೬</p>
	<p>ಮಾಲಿಮೌಲಿಂ ಧ್ವಜಂ ಚಾಪಂ ವಾಜಿನಶ್ಚಾಪ್ಯಪಾತಯತ್​ ।ವಿರಥಸ್ತು ಗದಾಂ ಗೃಹ್ಯ ಮಾಲೀನಕ್ತಂಚರೋತ್ತಮಃ ॥ ೩೭</p>
	<p>ಆಪಪುಪ್ಲುವೇ ಗದಾಪಾಣಿರ್ಗಿರ್ಯಗ್ರಾದಿವ ಕೇಸರೀ ।ಗದಯಾ ಗರುಡೇಶಾನಮೀಶಾನಮಿವಚಾಂತಕಃ ॥ ೩೮</p>
	<p>ಲಲಾಟದೇಶೇಽಭ್ಯಹನದ್ವಜ್ರೇಣೇಂದ್ರೋಯಥಾಚಲಮ್ ।ಗದಯಾಭಿಹತಸ್ತೇನ ಮಾಲಿನಾಗರುಡೋ ಭೃಶಮ್ ॥ ೩೯</p>
	<p>ರಣಾತ್​ ಪರಾಙ್ಮುಖಂ ದೇವಂ ಕೃತವಾನ್​ವೇದನಾತುರಃ । ಪರಾಙ್ಮುಖೇ ಕೃತೇ ದೇವೇ ಮಾಲಿನಾಗರುಡೇನ ವೈ ॥ ೪೦</p>
	<p>ಉದತಿಷ್ಠನ್ಮಹಾನ್​ ಶಬ್ದೋರಕ್ಷಸಾಮಭಿನರ್ದತಾಮ್ ।ರಕ್ಷಸಾಂ ರವತಾಂ ರಾವಂ ಶ್ರುತ್ವಾಹರಿಹಯಾನುಜಃ ॥ ೪೧</p>
	<p>ತಿರ್ಯಗಾಸ್ಥಾಯ ಸಂಕ್ರುದ್ಧಃ ಪಕ್ಷೀಶೇಭಗವಾನ್​ ಹರಿಃ ।ಪರಾಙ್ಮುಖೋಽಪ್ಯುತ್ಸಸರ್ಜ ಮಾಲೇಶ್ಚಕ್ರಂ ಜಿಘಾಂಸಯಾ ॥೪೨</p>
	<p>ತತ್​ ಸೂರ್ಯಮಂಡಲಾಭಾಸಂ ಸ್ವಭಾಸಾಭಾಸಯನ್ನಭಃ ।ಕಾಲಚಕ್ರನಿಭಂ ಚಕ್ರಂ ಮಾಲೇಃ ಶೀರ್ಷಮಪಾತಯತ್​ ॥ ೪೩</p>
	<p>ತಚ್ಛಿರೋ ರಾಕ್ಷಸೇಂದ್ರಸ್ಯ ಚಕ್ರಕೃತ್ತಂ ವಿಭೀಷಣಮ್ ।ಪಪಾತ ರುಧಿರೋದ್ಗಾರಿ ಪುರಾ ರಾಹುಶಿರೋಯಥಾ ॥ ೪೪</p>
	<p>ತತಃ ಸುರೈಃ ಸುಸಂಹೃಷ್ಟೈಃಸರ್ವಪ್ರಾಣಸಮೀರಿತಃ ।ಸಿಂಹನಾದರವೋನ್ಮುಕ್ತಃ ಸಾಧು ದೇವೇತಿವಾದಿಭಿಃ ॥ ೪೫</p>
	<p>ಮಾಲಿನಂ ನಿಹತಂ ದೃಷ್ಟ್ವಾ ಸುಮಾಲೀಮಾಲ್ಯವಾನಪಿ ।ಸಬಲೌ ಶೋಕಸಂತಪ್ತೌ ಲಂಕಾಮೇವಪ್ರಧಾವಿತೌ ॥ ೪೬</p>
	<p>ಗರುಡಸ್ತು ಸಮಾಶ್ವಸ್ತಃ ಸಂನಿವೃತ್ಯಯಥಾ ಪುರಾ । ರಾಕ್ಷಸಾನ್​ ದ್ರಾವಯಾಮಾಸ ಪಕ್ಷವಾತೇನಕೋಪಿತಃ ॥ ೪೭</p>
	<p>ಚಕ್ರಕೃತ್ತಾಸ್ಯಕಮಲಾಗದಾಸಂಚೂರ್ಣಿತೋರಸಃ ।ಲಾಂಗಲಗ್ಲಪಿತಗ್ರೀವಾಮುಸಲೈರ್ಭಿನ್ನಮಸ್ತಕಾಃ ॥೪೮</p>
	<p>ಕೇಚಿಚ್ಚೈವಾಸಿನಾ ಛಿನ್ನಾಸ್ತಥಾನ್ಯೇಶರಪೀಡಿತಾಃ ।ನಿಪೇತುರಂಬರಾತ್ತೂರ್ಣಂ ರಾಕ್ಷಸಾಃ ಸಾಗರಾಂಭಸಿ ॥ ೪೯</p>
	<p>ನಾರಾಯಣೋ ಬಾಣವರಾಶನೀಭಿ ವಿðದಾರಯಾಮಾಸಧನುರ್ವಿಮುಕ್ತೈಃ ।ನಕ್ತಂಚರಾನ್​ಮುಕ್ತವಿಧೂತಕೇಶಾನ್​ ಯಥಾಶನೀಭಿಃ ಸತಡಿನ್ಮಹಾಭ್ರಃ ॥೫೦</p>
	<p>ಭಿನ್ನಾತಪತ್ರಂ ಪತಮಾನಶಸ್ತ್ರಂ</p>
	<p>ಶರೈರಪಧ್ವಸ್ತವಿನೀತವೇಷಮ್ ।ವಿನಿಃಸೃತಾಂತ್ರಂಭಯಲೋಲನೇತ್ರಂ ಬಲಂ ತದುನ್ಮತ್ತತರಂ ಬಭೂವ ॥೫೧</p>
	<p>ಸಿಂಹಾರ್ದಿತಾನಾಮಿವ ಕುಂಜರಾಣಾಂ</p>
	<p>ನಿಶಾಚರಾಣಾಂ ಸಜಕುಂಜರಾಣಾಮ್ ।ರವಾಶ್ಚ ವೇಗಾಶ್ಚ ಸಮಂ ಬಭೂವುಃಪುರಾಣಸಿಂಹೇನ ವಿಮರ್ದಿತಾನಾಮ್ ॥೫೨</p>
	<p>ತೇ ವಾರ್ಯಮಾಣಾ ಹರಿಬಾಣಜಾಲೈಃ</p>
	<p>ಸ್ವಬಾಣಜಾಲಾನಿ ಸಮುತ್ಸೃಜಂತಃ ।ಧಾವಂತಿ ನಕ್ತಂಚರಕಾಲಮೇಘಾವಾಯುಪ್ರಭಿನ್ನಾ ಇವ ಕಾಲಮೇಘಾಃ ॥೫೩</p>
	<p>ಚಕ್ರಪ್ರಹಾರೈರ್ವಿನಿಕೃತ್ತಶೀರ್ಷಾಃ</p>
	<p>ಸಂಚೂರ್ಣಿತಾಂಗಾಶ್ಚಗದಾಪ್ರಹಾರೈಃ ।ಅಸಿಪ್ರಹಾರೈರ್ದಿ್ವವಿಧಾ ವಿಭಿನ್ನಾಃ</p>
	<p>ಪತಂತಿ ಶೈಲಾ ಇವ ರಾಕ್ಷಸೇಂದ್ರಾಃ ॥ ೫೪</p>
	<p>ವಿಲಂಬಮಾನೈರ್ಮಣಿಹಾರಕುಂಡಲೈರ್ನಿಶಾಚರೈರ್ನೀಲಬಲಾಹಕೋಪಮೈಃ । ನಿಪಾತ್ಯಮಾನೈರ್ದದೃಶೇ ನಿರಂತರಂನಿಪಾತ್ಯಮಾನೈರಿವ ನೀಲಪರ್ವತೈಃ ॥೫೫</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಮಃ ಸರ್ಗಃ</p>
	
	
	<p>ಅಷ್ಟಮಃ ಸರ್ಗಃ</p>
	<p>ಸಮಾಲ್ಯಾದಿನಿಗ್ರಹಃ೨೯ ಶ್ಲೋಕಗಳು</p>
	<p>ಹನ್ಯಮಾನೇ ಬಲೇ ತಸ್ಮಿನ್​ ಪದ್ವನಾಭೇನಪೃಷ್ಠತಃ ।ಮಾಲ್ಯವಾನ್​ ಸಂನಿವೃತ್ತೋಽಥವೇಲಾಮೇತ್ಯ ಇವಾರ್ಣವಃ ॥ ೧</p>
	<p>ಸಂರಕ್ತನಯನಃ ಕೋಪಾಚ್ಚಲನ್ಮೌಲಿರ್ನಿಶಾಚರಃ ।ಪದ್ಮನಾಭಮಿದಂ ಪ್ರಾಹ ವಚನಂ ಪುರುಷೋತ್ತಮಮ್ ॥ ೨</p>
	<p>ನಾರಾಯಣ ನ ಜಾನೀಷೇ ಕ್ಷಾತ್ತ್ರಧರ್ಮಂಪುರಾತನಮ್ ।ಅಯುದ್ಧಮನಸೋ ಭೀತಾನಸ್ಮಾನ್​ ಹಂಸಿ ಯಥೇತರಃ ॥ ೩</p>
	<p>ಪರಾಙ್ಮುಖವಧಂ ಪಾಪಂ ಯಃ ಕರೋತಿಸುರೇಶ್ವರ ।ಸ ಹಂತಾ ನ ಗತಃ ಸ್ವರ್ಗಂ ಲಭತೇ ಪುಣ್ಯಕರ್ಮಣಾಮ್ ॥ ೪</p>
	<p>ಯುದ್ಧಶ್ರದ್ಧಾಥವಾ ತೇಽಸ್ತಿಶಂಖಚಕ್ರಗದಾಧರ ।ಅಹಂ ಸ್ಥಿತೋಽಸ್ಮಿ ಪಶ್ಯಾಮಿ ಬಲಂ ದರ್ಶಯಯತ್ತವ ॥ ೫</p>
	<p>ಮಾಲ್ಯವಂತಂ ಸ್ಥಿತಂ ದೃಷ್ಟ್ವಾಮಾಲ್ಯವಂತಮಿವಾಚಲಮ್ ।ಉವಾಚ ರಾಕ್ಷಸೇಂದ್ರಂ ತಂದೇವರಾಜಾನುಜೋ ಬಲೀ ॥ ೬</p>
	<p>ಯುಷ್ಮತ್ತೋ ಭಯಭೀತಾನಾಂದೇವಾನಾಂ ವೈ ಮಯಾಭಯಮ್ ।ರಾಕ್ಷಸೋತ್ಸಾದನಂ ದತ್ತಂತದೇತದನುಪಾಲ್ಯತೇ ॥ ೭</p>
	<p>ಪ್ರಾಣೈರಪಿ ಪ್ರಿಯಂ ಕಾರ್ಯಂ ದೇವಾನಾಂ ಹಿತದಾ ಮಯಾ ।ಸೋಽಹಂ ವೋ ನಿಹನಿಷ್ಯಾಮಿ ರಸಾತಲಗತಾನಪಿ॥ ೮</p>
	<p>ದೇವದೇವಂ ಬ್ರುವಾಣಂ ತಂರಕ್ತಾಂಬುರುಹಲೋಚನಮ್ ।ಶಕ್ತ್ಯಾ ಬಿಭೇದ ಸಂಕ್ರುದ್ಧೋರಾಕ್ಷಸೇಂದ್ರೋ ಭುಜಾಂತರೇ ॥೯</p>
	<p>ಮಾಲ್ಯವದ್ಭುಜನಿರ್ಮುಕ್ತಾ ಶಕ್ತಿರ್ಘಂಟಾಕೃತಾಸ್ವನಾ ।ಹರೇರುರಸಿ ಬಭ್ರಾಜ ಮೇಘಸ್ಥೇನಶತಹ್ರದಾ ॥ ೧೦</p>
	<p>ತತಸ್ತಾಮೇವ ಚೋತ್ಕೃಷ್ಯ ಶಕ್ತಿಂಶಕ್ತಿಧರಪ್ರಿಯಃ ।ಮಾಲ್ಯವಂತಂ ಸಮುದ್ದಿಶ್ಯ ಚಿಕ್ಷೇಪಾಂಬುರುಹೇಕ್ಷಣಃ ॥೧೧</p>
	<p>ಸ್ಕಂದೋತ್ಸೃಷ್ಟೇವ ಸಾಶಕ್ತರ್ಗೋವಿಂದಕರನಿಃಸೃತಾ ।ಕಾಂಕ್ಷಂತೀ ರಾಕ್ಷಸಂ ಪ್ರಾಯಾನ್ಮಾಹೇಂದ್ರೀವಾಂಜನಾಚಲಮ್ ॥ ೧೨</p>
	<p>ಸಾ ತಸ್ಯೋರಸಿ ವಿಸ್ತೀರ್ಣೇಹಾರಭಾಸಾವಭಾಸಿತೇ ।ಅಪತದ್ರಾಕ್ಷಸೇಂದ್ರಸ್ಯ ಗಿರಿಕೂಟ ಇವಾಶನಿಃ ॥ ೧೩</p>
	<p>ತಯಾ ಭಿನ್ನತನುತ್ರಾಣಃ ಪ್ರಾವಿಶ ದ್ವಿಪುಲಂ ತಮಃ ।ಮಾಲ್ಯವಾನ್​ ಪುನರಾಶ್ವಸ್ತಸ್ಥೌ ಗಿರಿರಿವಾಚಲಃ ॥೧೪</p>
	<p>ತತಃ ಕಾರ್ಷಾ್ಣಯಸಂ ಶೂಲಂಕಂಟಕೈರ್ಬಹುಭಿರ್ವೃತಮ್ ।ಪ್ರಗೃಹ್ಯಾಭ್ಯಹನದ್ದೇವಂ ಸ್ತನಯೋರಂತರೇ ದೃಢಮ್ ॥೧೫</p>
	<p>ತಥೈವ ರಣರಕ್ತಸ್ತು ಮುಷ್ಟಿನಾವಾಸವಾನುಜಮ್ ।ತಾಡಯಿತ್ವಾ ಧನುರ್ಮಾತ್ರಮಪಕ್ರಾಂತೋ ನಿ ಶಾಚರಃ ॥ ೧೬</p>
	<p>ತತೋಽಂಬರೇ ಮಹಾನ್​ ಶಬ್ದಃ ಸಾಧು ಸಾಧ್ವಿತಿ ಚೋದಿತಃ ।ಆಹತ್ಯ ರಾಕ್ಷಸೋ ವಿಷ್ಣುಂ ಗರುಡಂಚಾಪ್ಯತಾಡಯತ್​ ॥ ೧೭</p>
	<p>ವೈನತೇಯಸ್ತತಃ ಕ್ರುದ್ಧಃ ಪಕ್ಷವಾತೇನ ರಾಕ್ಷಸಮ್ ।ವ್ಯಪೋಹದ್ಬಲವಾನ್​ ವಾಯುಃ ಶುಷ್ಕಪರ್ಣಚಯಂ ಯಥಾ ॥ ೧೮</p>
	<p>ದ್ವಿಜೇಂದ್ರಪಕ್ಷವಾತೇನ ದ್ರಾವಿತಂ ದೃಶ್ಯ ಪೂರ್ವಜಮ್ ।ಸುಮಾಲೀ ಸ್ವಬಲೈಃ ಸಾರ್ಧಂಲಂಕಾಮಭಿಮುಖೋ ಯಯೌ ॥೧೯</p>
	<p>ಪಕ್ಷವಾತಬಲೋದ್ಧೂತೋ ಮಾಲ್ಯವಾನಪಿರಾಕ್ಷಸಃ ।ಸ್ವಬಲೇನ ಸಮಾಗಮ್ಯ ಯಯೌ ಲಂಕಾಂಹ್ರಿಯಾ ವೃತಃ ॥ ೨೦</p>
	<p>ಏವಂ ತೇ ರಾಕ್ಷಸಾಸ್ತೇನ ಹರಿಣಾಕಮಲೇಕ್ಷಣ ।ಬಹುಶಃ ಸಂಯುಗೇ ಭಗ್ನಾ ಹತಪ್ರವರನಾಯಕಾಃ ॥ ೨೧</p>
	<p>ಅಶಕ್ನುವಂತಸ್ತೇ ವಿಷ್ಣುಂಪ್ರತಿಯೋದ್ಧುಂ ಭಯಾರ್ದಿತಾಃ ।ತ್ಯಕ್ತ್ವಾ ಲಂಕಾಂ ಗತಾ ವಸ್ತುಂ ಪಾತಾಲಂಸಹಪತ್ನಯಃ ॥ ೨೨</p>
	<p>ಸುಮಾಲಿನಂ ಸಮಾಸಾದ್ಯ ರಾಕ್ಷಸಂರಘುಸತ್ತಮ । ಸ್ಥಿತಾಃ ಪ್ರಖ್ಯಾತವೀರ್ಯಾಸ್ತೇ ವಂಶೇಸಾಲಕಟಂಕಟೇ ॥ ೨೩</p>
	<p>ಯೇ ತ್ವಯಾ ನಿಹತಾಸ್ತೇ ತು ಪೌಲಸ್ತ್ಯಾನಾಮ ರಾಕ್ಷಸಾಃ ।ಸುಮಾಲೀ ಮಾಲ್ಯವಾನ್​ ಮಾಲೀ ಯೇ ಚತೇಷಾಂ ಪುರಸ್ಸರಾಃ ॥ ೨೪</p>
	<p>ಸರ್ವೇ ತೇಭ್ಯೋ ಮಹಾಭಾಗರಾವಣಾದ್ಬಲವತ್ತರಾಃ ।ನ ಚಾನ್ಯೋ ರಾಕ್ಷಸಾನ್​ ಹಂತಾ ಸುರಾರೀನ್​ದೇವಕಂಟಕಾನ್​ ॥ ೨೫</p>
	<p>ಋತೇ ನಾರಾಯಣಂ ದೇವಂಶಂಖಚಕ್ರಗದಾಧರಮ್ ।ಭವನ್ನಾರಾಯಣೋದೇವಶ್ಚತುರ್ಬಾಹುಃ ಸನಾತನಃ ॥೨೬</p>
	<p>ರಾಕ್ಷಸಾನ್​ ಹಂತುಮುತ್ಪನ್ನೋಹ್ಯಜೇಯಃ ಪ್ರಭುರವ್ಯಯಃ ।ನಷ್ಟಧರ್ಮ ವ್ಯವಸ್ಥಾತಾ ಕಾಲೇ ಕಾಲೇಪ್ರಜಾಕರಃ ॥ ೨೭ ಉತ್ಪದ್ಯತೇ ದಸ್ಯುವಧೇಶರಣಾಗತವತ್ಸಲಃ ॥</p>
	<p>ಏಷಾ ಮಯಾ ತವ ನರಾಧಿಪರಾಕ್ಷಸಾನಾಮುತ್ಪತ್ತಿರದ್ಯ ಕಥಿತಾ ಸಕಲಾಯಥಾವತ್​ ।ಭೂಯೋ ನಿಬೋಧ ರಘುಸತ್ತಮರಾವಣಸ್ಯಜನ್ಮಪ್ರಭಾವಮತುಲಂ ಸಸುತಸ್ಯ ಸರ್ವಮ್ ॥ ೨೮</p>
	<p>ಚಿರಾತ್​ ಸುಮಾಲೀ ವ್ಯಚರದ್ರಸಾತಲಂಸ ರಾಕ್ಷಸೋ ವಿಷ್ಣುಭಯಾರ್ದಿತಸ್ತದಾ ।ಪುತ್ರೈಶ್ಚ ಪೌತ್ರೈಶ್ಚ ಸಮನ್ವಿತೋ ಬಲೀತತಸ್ತು ಲಂಕಾಮವಸದ್ಧನೇಶ್ವರಃ ॥೨೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಮಃ ಸರ್ಗಃ</p>
	
	
	<p>ನವಮಃ ಸರ್ಗಃರಾವಣಾತ್ಯುತ್ಪತ್ತಿಃ೪೮ ಶ್ಲೋಕಗಳು</p>
	<p>ಕಸ್ಯಚಿತ್ತ್ವಥ ಕಾಲಸ್ಯ ಸುಮಾಲೀ ನಾಮರಾಕ್ಷಸಃ ।ರಸಾತಲಾನ್ಮರ್ತ್ಯಲೋಕಂ ಸರ್ವಂ ವೈವಿಚಚಾರ ಹ ॥ ೧</p>
	<p>ನೀಲಜೀಮೂತಸಂಕಾಶಸ್ತಪ್ತಕಾಂಚನಕುಂಡಲಃ ।ಕನ್ಯಾಂ ದುಹಿತರಂ ಗೃಹ್ಯ ವಿನಾ ಪದ್ಮಮಿವಶ್ರಿಯಮ್ ॥ ೨</p>
	<p>ರಾಕ್ಷಸೇಂದ್ರಃ ಸ ತು ತದಾ ವಿಚರನ್​ ವೈಮಹೀತಲಮ್ ।ತದಾಪಶ್ಯತ್​ ಸ ಗಚ್ಛಂತಂ ಪುಷ್ಪಕೇಣಧನೇಶ್ವರಮ್ ॥ ೩</p>
	<p>ಗಚ್ಛಂತಂ ಪಿತರಂ ದ್ರಷ್ಟುಂಪುಲಸ್ತ್ಯತನಯಂ ವಿಭುಮ್ ।ತಂ ದೃಷ್ಟ್ವಾಮರಸಂಕಾಶಂ ಸ್ವಚ್ಛಂದಂತಪನೋಪಮಮ್ ॥ ೪</p>
	<p>ರಸಾತಲಂ ಪ್ರವಿಷ್ಟಃ ಸನ್​ಮರ್ತ್ಯಲೋಕಾತ್​ ಸವಿಸ್ಮಯಃ ।ಇತ್ಯೇವಂ ಚಿಂತಯಾಮಾಸ ರಾಕ್ಷಸಾನಾಂಮಹಾಮತಿಃ ॥ ೫</p>
	<p>ಕಿಂ ಕೃತಂ ಶ್ರೇಯ ಇತ್ಯೇವಂವರ್ಧೇಮಹಿ ಕಥಂ ವಯಮ್ ।ಅಥಾಬ್ರವೀತ್​ ಸುತಾಂ ರಕ್ಷಃ ಕೈಕಸೀಂ ನಾಮನಾಮತಃ ॥ ೬</p>
	<p>ಪುತ್ರಿ ಪ್ರದಾನಕಾಲೋಽಯಂ ಯೌವನಂತೇಽತಿವರ್ತತೇ ।ಪ್ರತ್ಯಾಖ್ಯಾನಾಚ್ಚ ಭೀತೇಸ್ತ್ವಂ ನವರೈಃ ಪ್ರತಿಗೃಹ್ಯಸೇ ॥ ೭</p>
	<p>ತ್ವತ್ಕೃತೇ ಚ ವಯಂ ಸರ್ವೇ ಯಂತ್ರಿತಾಧರ್ಮಬುದ್ಧಯಃ ।ತ್ವಂ ಹಿ ಸರ್ವಗುಣೋಪೇತಾ ಶ್ರೀಃ ಸಾಕ್ಷಾದಿವಪುತ್ರಿಕೇ ॥ ೮</p>
	<p>ಕನ್ಯಾಪಿತೃತ್ವಂ ದುಃಖಂ ಹಿ ಸರ್ವೇಷಾಂಮಾನಕಾಂಕ್ಷಿಣಾಮ್ ।ನ ಜ್ಞಾಯತೇ ಚ ಕಃ ಕನ್ಯಾಂ ವರಯೇದಿತಿ ಕನ್ಯಕೇ ॥ ೯</p>
	<p>ಮಾತುಃ ಕುಲಂ ಪಿತೃಕುಲಂ ಯತ್ರಚೈವ ಪ್ರದೀಯತೇ ।ಕುಲತ್ರಯಂ ಸದಾ ಕನ್ಯಾ ಸಂಶಯೇಸ್ಥಾಪ್ಯ ತಿಷ್ಠತಿ ॥ ೧೦</p>
	<p>ಸಾ ತ್ವಂ ಮುನಿವರಂ ಶ್ರೇಷ್ಠಂಪ್ರಜಾಪತಿಕುಲೋದ್ಭವಮ್ ।ಭಜ ವಿಶ್ವವಸಂ ಪುತ್ರಿ ಪೌಲಸ್ತ್ಯಂವರಯ ಸ್ವಯಮ್ ॥ ೧೧</p>
	<p>ಈದೃಶಾಸ್ತೇ ಭವಿಷ್ಯಂತಿ ಪುತ್ರಾಃ ಪುತ್ರಿನ ಸಂಶಯಃ । ತೇಜಸಾ ಭಾಸ್ಕರಸಮೋಯಾದೃಶೋಽಯಂ ಧನೇಶ್ವರಃ ॥೧೨</p>
	<p>ಸಾ ತು ತದ್ವಚನಂ ಶ್ರುತ್ವಾ ಕನ್ಯಕಾಪಿತೃಗೌರವಾತ್​ ।ತತ್ರೋಪಾಗಮ್ಯ ಸಾ ತಸ್ಥೌ ವಿಶ್ರವಾಯತ್ರ ತಪ್ಯತೇ ॥ ೧೩</p>
	<p>ಏತಸ್ಮಿನ್ನಂತರೇ ರಾಮಪುಲಸ್ತ್ಯತನಯೋ ದ್ವಿಜಃ ।ಅಗ್ನಿಹೋತ್ರಮುಪತಿಷ್ಟಚ್ಚತುರ್ಥ ಇವಪಾವಕಃ ॥ ೧೪</p>
	<p>ಅವಿಚಿಂತ್ಯ ತು ತಾಂ ವೇಲಾಂ ದಾರುಣಾಂಪಿತೃಗೌರವಾತ್​ ।ಉಪಸೃತ್ಯಾಗ್ರತಸ್ತಸ್ಯ ಚರಣಾಧೋಮುಖೀ ಸ್ಥಿತಾ ॥ ೧೫</p>
	<p>ವಿಲಿಖಂತೀ ಮುಹುರ್ಭೂಮಿಮಂಗುಷ್ಠಾಗ್ರೇಣಭಾಮಿನೀ ।ಸ ತು ತಾಂ ಪ್ರೇಕ್ಷ್ಯ ಸುಶ್ರೋಣೀಂಪೂರ್ಣಚಂದ್ರನಿಭಾನನಾಮ್ ॥ ೧೬</p>
	<p>ಅಬ್ರವೀತ್​ ಪರಮೋದಾರೋ ದೀಪ್ಯಮಾನಾಂಸ್ವತೇಜಸಾ ।ಭದ್ರೇ ಕಸ್ಯಾಸಿ ದುಹಿತಾ ಕುತೋ ವಾತ್ವಮಿಹಾಗತಾ ॥ ೧೭</p>
	<p>ಕಿಂ ಕಾರ್ಯಂ ಕಸ್ಯ ವಾಹೇತೋಸ್ತತ್ತ್ವತೋ ಬ್ರೂಹಿ ಶೋಭನೇ।ಏವಮುಕ್ತ್ವಾ ತು ಸಾ ಕನ್ಯಾ ಕೃತಾಂಜಲಿರಥಾಬ್ರವೀತ್​ ॥ ೧೮</p>
	<p>ಆತ್ಮಪ್ರಭಾವೇಣ ಮುನೇ ಜ್ಞಾತುಮರ್ಹಸಿ ಮೇ ಮತಮ್ ।ಕಿಂ ತು ಮಾಂ ವಿದ್ಧಿ ಬ್ರಹ್ಮರ್ಷೇ ಶಾಸನಾತ್​ಪಿತುರಾಗತಾಮ್ ॥ ೧೯</p>
	<p>ಕೈಕಸೀ ನಾಮ ನಾಮ್ನಾಹಂ ಶೇಷಂ ತ್ವಂಜ್ಞಾತುಮರ್ಹಸಿ ।ಸ ತು ಗತ್ವಾ ಮುನಿರ್ಧಾ್ಯನಂವಾಕ್ಯಮೇತದುವಾಚ ಹ ॥ ೨೦</p>
	<p>ವಿಜ್ಞಾತಂ ತೇ ಮಯಾ ಭದ್ರೇ ಕಾರಣಂಯನ್ಮನೋಗತಮ್ ।ಸುತಾಭಿಲಾಷೋ ಮತ್ತಸ್ತೇಮತ್ತಮಾತಂಗಗಾಮಿನಿ ॥ ೨೧</p>
	<p>ದಾರುಣಾಯಾಂ ತು ವೇಲಾಯಾಂಯಸ್ಮಾತ್ತ್ವಂ ಮಾಮುಪಸ್ಥಿತಾ ।ಶೃಣು ತಸ್ಮಾತ್​ ಸುತಾನ್​ ಭದ್ರೇಯಾದೃಶಾನ್​ ಜನಯಿಷ್ಯಸಿ ॥ ೨೨</p>
	<p>ದಾರುಣಾನ್​ ದಾರುಣಾಕಾರಾನ್​ದಾರುಣಾಭಿಜನಪ್ರಿಯಾಮ್ ।ಪ್ರಸವಿಷ್ಯಸಿ ಸುಶ್ರೋಣಿ ರಾಕ್ಷಸಾನ್​ಕ್ರೂರಕರ್ಮಣಃ ॥ ೨೩</p>
	<p>ಸಾ ತು ತದ್ವಚನಂ ಶ್ರುತ್ವಾಪ್ರಣಿಪತ್ಯಾಬ್ರವೀದ್ವಚಃ ।ಭಗವನ್ನೀದೃಶಾನ್​ ಪುತ್ರಾಂಸ್ತ್ವತ್ತೋಽಹಂ ಬ್ರಹ್ಮವಾದಿನಃ ॥ ೨೪</p>
	<p>ನೇಚ್ಛಾಮಿ ಸುದುರಾಚಾರಾನ್​ ಪ್ರಸಾದಂಕರ್ತುಮರ್ಹಸಿ ।ಕನ್ಯಯಾ ತ್ವೇವಮುಕ್ತಸ್ತು ವಿಶ್ರವಾಮುನಿಪುಂಗವಃ ॥ ೨೫</p>
	<p>ಉವಾಚ ಕೈಕಸೀಂ ಭೂಯಃ ಪೂರ್ಣೇಂದುರಿವ ರೋಹಿಣೀಮ್ ।ಪಶ್ಚಿಮೋ ಯಸ್ತವ ಸುತೋ ಭವಿಷ್ಯತಿಶುಭಾನನೇ ॥ ೨೬</p>
	<p>ಮಮ ವಂಶಾನುರೂಪಃ ಸ ಧರ್ಮಾತ್ಮಾ ಚ ಭವಿಷ್ಯತಿ ।ಏವಮುಕ್ತಾ ತು ಸಾ ಕನ್ಯಾ ರಾಮ ಕಾಲೇನಕೇನಚಿತ್​ ॥ ೨೭</p>
	<p>ಜನಯಾಮಾಸ ಬೀಭತ್ಸಂರಕ್ಷೋರೂಪಂ ಸುದಾರುಣಮ್ ।ದಶಗ್ರೀವಂ ಮಹಾದಂಷ್ಟ್ರಂನೀಲಾಂಜನಚಯೋಪಮಮ್ ॥ ೨೮</p>
	<p>ತಾಮ್ರೋಷ್ಠಂ ವಿಂಶತಿಭುಜಂ ಮಹಾಸ್ಯಂದೀಪ್ತಮೂರ್ಧಜಮ್ ।ತಸ್ಮಿನ್​ ಜಾತೇ ತು ತತ್ಕಾಲೇ ಸಜ್ವಾಲಕವಲಾಃ ಶಿವಾಃ ॥ ೨೯</p>
	<p>ಕ್ರವ್ಯಾದಾಶ್ಚಾಪಸವ್ಯಾನಿ ಮಂಡಲಾನಿಪ್ರಚಕ್ರಮುಃ ।ವವರ್ಷ ರುಧಿರಂ ದೇವೋ ಮೇಘಾಶ್ಚಖರನಿಸ್ವನಾಃ ॥ ೩೦</p>
	<p>ಪ್ರಬಭೌ ನ ಚ ಸೂರ್ಯೋ ವೈಮಹೋಲ್ಕಾಶ್ಚಾಪತನ್​ ಭುವಿ ।ಚಕಂಪೇ ಜಗತೀ ಚೈವ ವವುರ್ವಾತಾಃ ಸುದಾರುಣಾಃ ॥ ೩೧</p>
	<p>ಅಕ್ಷೋಭ್ಯಃ ಕ್ಷುಭಿತಶ್ಚೈವ ಸಮುದ್ರಃ ಸರಿತಾಂ ಪತಿಃ ।ಅಥ ನಾಮಾಕರೋತ್ತಸ್ಯ ಪಿತಾಮಹಸಮಃ ಪಿತಾ ॥ ೩೨</p>
	<p>ದಶಗ್ರೀವಃ ಪ್ರಸೂತೋಽಯಂದಶಗ್ರೀವೋ ಭವಿಷ್ಯತಿ । ತಸ್ಯ ತ್ವನಂತರಂ ಜಾತಃ ಕುಂಭಕರ್ಣೋ ಮಹಾಬಲಃ ॥ ೩೩</p>
	<p>ಪ್ರಮಾಣಾದ್ಯಸ್ಯ ವಿಪುಲಂ ಪ್ರಮಾಣಂ ನೇಹವಿದ್ಯತೇ ।ತತಃ ಶೂರ್ಪಣಖಾ ನಾಮ ಸಂಜಜ್ಞೇವಿಕೃತಾನನಾ ॥ ೩೪</p>
	<p>ವಿಭೀಷಣಶ್ಚ ಧರ್ಮಾತ್ಮಾ ಕೈಕಸ್ಯಾಃಪಶ್ಚಿಮಃ ಸುತಃ ।ತಸ್ಮಿನ್​ ಜಾತೇ ಮಹಾಸತ್ತ್ವೇಪುಷ್ಪವರ್ಷಂ ಪಪಾತ ಹ ॥ ೩೫</p>
	<p>ನಭಃಸ್ಥಾನೇ ದುಂದುಭಯೋ ದೇವಾನಾಂಪ್ರಾಣದಂಸ್ತದಾ ।ವಾಕ್ಯಂ ಚೈವಾಂತರಿಕ್ಷೇ ಚ ಸಾಧು ಸಾಧ್ವಿತಿತತ್ತಥಾ ॥ ೩೬</p>
	<p>ತೌ ತು ತತ್ರ ಮಹಾರಣ್ಯೇ ವವೃಧಾತೇಮಹೌಜಸೌ ।ತೇಷಾಂ ಕ್ರೂರೋ ದಶಗ್ರೀವೋಲೋಕೋದ್ವೇಗಕರೋಽಭವತ್​ ॥ ೩೭</p>
	<p>ಕುಂಭಕರ್ಣಃ ಪ್ರಮತ್ತಸ್ತು ಮಹರ್ಷೀನ್​ಧರ್ಮವತ್ಸಲಾನ್​ ।ತ್ರೈಲೋಕ್ಯಂ ಭಕ್ಷಯನ್ನಿತ್ಯಾಸಂತುಷ್ಟೋ ವಿಚಚಾರ ಹ॥ ೩೮</p>
	<p>ವಿಭೀಷಣಸ್ತು ಧರ್ಮಾತ್ಮಾ ನಿತ್ಯಂ ಧರ್ಮೋವ್ಯವಸ್ಥಿತಃ ।ಸ್ವಾಧ್ಯಾಯನಿಯತಾಹಾರ ಉವಾಸ ವಿಜಿತೇಂದ್ರಿಯಃ ॥ ೩೯</p>
	<p>ಅಥ ವೈಶ್ರವಣೋ ದೇವಸ್ತತ್ರ ಕಾಲೇನಕೇನಚಿತ್​ । ಆಗತಃ ಪಿತರಂ ದ್ರಷ್ಟುಂ ಪುಷ್ಪಕೇಣಧನೇಶ್ವರಃ ॥ ೪೦</p>
	<p>ತಂ ದೃಷ್ಟ್ವಾ ಕೈಕಸೀ ತತ್ರ ಜ್ವಲಂತಮಿವತೇಜಸಾ ।ಆಗಮ್ಯ ರಾಕ್ಷಸೀ ತತ್ರದಶಗ್ರೀವಮುವಾಚ ಹ ॥ ೪೧</p>
	<p>ಪುತ್ರ ವೈಶ್ರವಣಂ ಪಶ್ಯ ಭ್ರಾತರಂತೇಜಸಾ ವೃತಮ್ ।ಭ್ರಾತೃಭಾವೇ ಸಮೇ ಚಾಪಿ ಪಶ್ಯಾತ್ಮಾನಂತ್ವಮೀದೃಶಮ್ ॥ ೪೨</p>
	<p>ದಶಗ್ರೀವ ತಥಾ ಯತ್ನಂ ಕರುಷ್ವಾಮಿತವಿಕ್ರಮ ।ಯಥಾ ತ್ವಮಸಿ ಮೇ ಪುತ್ರ ಭವ ವೈಶ್ರವಣೋಪಮಃ ॥ ೪೩</p>
	<p>ಮಾತುಸ್ತದ್ವಚನಂ ಶ್ರುತ್ವಾದಶಗ್ರೀವಃ ಪ್ರತಾಪವಾನ್​ ।ಅಮರ್ಷಮತುಲಂ ಲೇಭೇ ಪ್ರತಿಜ್ಞಾಂಚಾಕರೋತ್ತದಾ ॥ ೪೪</p>
	<p>ಸತ್ಯಂ ತೇ ಪ್ರತಿಜಾನಾಮಿಭ್ರಾತೃತುಲ್ಯೋಽಧಿಕೋಽಪಿ ವಾ ।ಭವಿಷ್ಯಾಮೋಜಸಾ ಚೈವ ಸಂತಾಪಂ ತ್ಯಜಹೃದ್ಗತಮ್ ॥ ೪೫</p>
	<p>ತತಸ್ತೇನೈವ ಕೋಪೇನ ದಶಗ್ರೀವಃ ಸಹಾನುಜಃ ।ಚಿಕೀರ್ಷುರ್ದುಷ್ಕರಂ ಕರ್ಮ ತಪಸೇಧೃತಮಾನಸಃ ॥ ೪೬</p>
	<p>ಪ್ರಾಪ್ಸ್ಯಾಮಿ ತಪಸಾ ಕಾಮಮಿತಿಕೃತ್ವಾಧ್ಯವಸ್ಯ ಚ ।ಆಗಚ್ಛದಾತ್ಮಸಿದ್ಧ್ಯರ್ಥಂ ಗೋಕರ್ಣಸ್ಯಾಶ್ರಮಂ ಶುಭಮ್ ॥೪೭</p>
	<p>ಸ ರಾಕ್ಷಸಸ್ತತ್ರ ಸಹಾನುಜಸ್ತದಾ ತಪಶ್ಚಕಾರಾತುಲಮುಗ್ರವಿಕ್ರಮಃ । ಅತೋಷಯಚ್ಚಾಪಿ ಪಿತಾಮಹಂ ವಿಭುಂದದೌ ಸ ತುಷ್ಟಶ್ಚ ವರಾನ್​ಜಯಾವಹಾನ್​ ॥ ೪೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ</p>
	
	<h3>ಉತ್ತರಕಾಂಡೇ ನವಮಃ ಸರ್ಗಃ </h3>
	<p>ದಶಮಃ ಸರ್ಗಃರಾವಣಾದಿವರದಾನಮ್೪೯ ಶ್ಲೋಕಗಳು</p>
	<p>ಅಥಾಬ್ರವೀನ್ಮುನಿಂ ರಾಮಃ ಕಥಂ ತೇಭ್ರಾತರೋ ವನೇ ।ಕೀದೃಶಂ ತು ತದಾಬ್ರಹ್ಮಂಸ್ತಪಸ್ತೇಪುರ್ಮಹಾಬಲಾಃ ॥ ೧</p>
	<p>ಅಗಸ್ತ್ಯಸ್ತ್ವಬ್ರವೀತ್ತತ್ರ ರಾಮಂಸುಪ್ರೀತಮಾನಸಮ್ ।ತಾಂಸ್ತಾನ್​ ಧರ್ಮವಿಧೀಂಸ್ತತ್ರಭ್ರಾತರಸ್ತೇ ಸಮಾವಿಶನ್​ ॥ ೨</p>
	<p>ಕುಂಭಕರ್ಣಸ್ತತೋ ಯತ್ತೋ ನಿತ್ಯಂಧರ್ಮಪಥೇ ಸ್ಥಿತಃ ।ತತಾಪ ಗ್ರೀಷ್ಮಕಾಲೇ ತು ಪಂಚಾಗ್ನೀನ್​ಪರಿತಃ ಸ್ಥಿತಃ ॥ ೩</p>
	<p>ಮೇಘಾಂಬುಸಿಕ್ತೋ ವರ್ಷಾಸುವೀರಾಸನಮಸೇವತ । ನಿತ್ಯಂ ಚ ಶಿಶಿರೇ ಕಾಲೇಜಲಮಧ್ಯಪ್ರತಿಶ್ರಯಃ ॥ ೪</p>
	<p>ಏವಂ ವರ್ಷಸಹಸ್ರಾಣಿ ದಶತಸ್ಯಾತಿಚಕ್ರಮುಃ ।ಧರ್ಮೇ ಪ್ರಯತಮಾನಸ್ಯ ಸತ್ಪಥೇನಿಷ್ಠಿತಸ್ಯ ಚ ॥ ೫</p>
	<p>ವಿಭೀಷಣಸ್ತು ಧರ್ಮಾತ್ಮಾ ನಿತ್ಯಂಧರ್ಮಪರಃ ಶುಚಿಃ ।ಪಂಚವರ್ಷಸಹಸ್ರಾಣಿ ಪಾದೇನೈಕೇನತಸ್ಥಿವಾನ್​ ॥ ೬</p>
	<p>ಸಮಾಪ್ತೇ ನಿಯಮೇ ತಸ್ಯ ನನೃತುಶ್ಚಾಪ್ಸರೋಗಣಾಃ ।ಪಪಾತ ಪುಷ್ಪವರ್ಷಂ ಚ ಕ್ಷುಭಿತಶ್ಚಾಪಿದೇವತಾಃ ॥ ೭</p>
	<p>ಪಂಚವರ್ಷಸಹಸ್ರಾಣಿ ಸೂರ್ಯಂಚೈವಾನ್ವವರ್ತತ ।ತಸ್ಥೌ ಚೋರ್ಧ್ವಶಿರೋಬಾಹುಃ ಸ್ವಾಧ್ಯಾಯಧೃತಮಾನಸಃ ॥ ೮</p>
	<p>ಏವಂ ವಿಭೀಷಣಸ್ಯಾಪಿ ಸ್ವರ್ಗಸ್ಥಸ್ಯೇವನಂದನೇ ।ದಶವರ್ಷಸಹಸ್ರಾಣಿ ಗತಾನಿನಿಯತಾತ್ಮನಃ ॥ ೯</p>
	<p>ದಶ ವರ್ಷಸಹಸ್ರಾಣಿ ನಿರಾಹಾರೋದಶಾನನಃ ।ಪೂರ್ಣೇ ವರ್ಷಸಹಸ್ರೇ ತು ಶಿರಶ್ಚಾಗ್ನೌ ಜುಹಾವ ಸಃ ॥ ೧೦</p>
	<p>ಏವಂ ವರ್ಷಸಹಸ್ರಾಣಿ ನವತಸ್ಯಾತಿಚಕ್ರಮುಃ ।ಶಿರಾಂಸಿ ನವ ಚಾಪ್ಯಸ್ಯ ಪ್ರವಿಷ್ಟಾನಿಹುತಾಶನಮ್ ॥ ೧೧</p>
	<p>ಅಥ ವರ್ಷಸಹಸ್ರೇ ತು ದಶಮೇದಶಮಂ ಶಿರಃ ।ಛೇತ್ತು ಕಾಮೇ ದಶಗ್ರೀವೇ ಪ್ರಾಪ್ತಸ್ತತ್ರ ಪಿತಾಮಹಃ ॥ ೧೨</p>
	<p>ಪಿತಾಮಹಸ್ತು ಸುಪ್ರೀತಃ ಸಾರ್ಧಂದೈವೈರುಪಸ್ಥಿತಃ ।ತವ ತಾವದ್ದಶಗ್ರೀವ ಪ್ರೀತೋಽಸ್ಮೀತ್ಯಭ್ಯಭಾಷತ ॥ ೧೩</p>
	<p>ಶೀಘ್ರಂ ವರಯ ಧರ್ಮಜ್ಞ ವರೋಯಸ್ತೇಽಭಿಕಾಂಕ್ಷಿತಃ ।ತಂ ತೇ ಕಾಮಂ ಕರೋಮ್ಯದ್ಯ ನ ವೃಥಾತೇ ಪರಿಶ್ರಮಃ ॥ ೧೪</p>
	<p>ಅಥಾಬ್ರವೀದ್ದಶಗ್ರೀವಃ ಪ್ರಹೃಷ್ಟೇನಾಂತರಾತ್ಮನಾ ।ಪ್ರಣಮ್ಯ ಶಿರಸಾ ದೇವಂ ಹರ್ಷಗದ್ಗದಯಾಗಿರಾ ॥ ೧೫</p>
	<p>ಭಗವಾನ್​ ಪ್ರಾಣಿನಾಂ ನಿತ್ಯಂ ನಾನ್ಯತ್ರ ಮರಣಾದ್ಭಯಮ್ ।ನಾಸ್ತಿ ಮೃತ್ಯುಸಮಃ ಶತ್ರುರಮರತ್ವಮಹಂ ವೃಣೇ ॥ ೧೬</p>
	<p>ಏವಮುಕ್ತಸ್ತದಾ ಬ್ರಹ್ಮಾ ದಶಗ್ರೀವಮುವಾಚ ಹ ।ನಾಸ್ತಿ ಸರ್ವಾಮರತ್ವಂ ತೇ ವರಮನ್ಯಂವೃಣೀಷ್ವ ಮೇ ॥ ೧೭</p>
	<p>ಏವಮುಕ್ತೇ ತದಾ ರಾಮ ಬ್ರಹ್ಮಣಾಲೋಕಕರ್ತೃಣಾ । ದಶಗ್ರೀವ ಉವಾಚೇದಂ ಕೃತಾಂಜಲಿರಥಾಗ್ರತಃ ॥ ೧೮</p>
	<p>ಸುಪರ್ಣನಾಗಯಕ್ಷಾಣಾಂದೈತ್ಯದಾನವರಕ್ಷಸಾಮ್ ।ಅವಧ್ಯೋಽಹಂ ಪ್ರಜಾಧ್ಯಕ್ಷ ದೇವತಾನಾಂಚ ಶಾಶ್ವತ ॥ ೧೯</p>
	<p>ನ ಹಿ ಚಿಂತಾ ಮಮಾನ್ಯೇಷುಪ್ರಾಣಿಷ್ವಮರಪೂಜಿತ ।ತೃಣಭೂತಾ ಹಿ ತೇ ಮನ್ಯೇ ಪ್ರಾಣಿನೋ ಮಾನುಷಾದಯಃ ॥ ೨೦</p>
	<p>ಏವಮುಕ್ತಸ್ತು ಧರ್ಮಾತ್ಮಾ ದಶಗ್ರೀವೇಣ ರಕ್ಷಸಾ ।ಉವಾಚ ವಚನಂ ದೇವಃ ಸಹ ದೇವೈಃಪಿತಾಮಹಃ ॥ ೨೧</p>
	<p>ಭವಿಷ್ಯತ್ಯೇವಮೇತತ್ತೇ ವಚೋರಾಕ್ಷಸಪುಂಗವ ।ಏವಮುಕ್ತ್ವಾ ತು ತಂ ರಾಮ ದಶಗ್ರೀವಂಪಿತಾಮಹಃ ॥ ೨೨</p>
	<p>ಶೃಣು ಚಾಪಿವರೋ ಭೂಯಃ ಪ್ರೀತಸ್ಯೇಹಶುಭೋ ಮಮ ।ಹುತಾನಿ ಯಾನಿ ಶೀರ್ಷಾಣಿ ಪೂರ್ವಮಗ್ನೌತ್ವಯಾನಘ ॥ ೨೩</p>
	<p>ಪುನಸ್ತಾನಿ ಭವಿಷ್ಯಂತಿ ತಥೈವ ತವರಾಕ್ಷಸ ।ವಿತರಾಮೀಹ ತೇ ಸೌಮ್ಯ ವರಂ ಚಾನ್ಯಂದುರಾಸದಮ್ ॥ ೨೪</p>
	<p>ಛಂದತಸ್ತವ ರೂಪಂ ಚ ಮನಸಾಯದ್ಯಥೇಪ್ಸಿತಮ್ ।ಭವಿಷ್ಯತಿ ನ ಸಂದೇಹೋ ಮದ್ವರಾತ್ತವರಾಕ್ಷಸ ॥ ೨೫</p>
	<p>ಏವಂ ಪಿತಾಮಹೋಕ್ತಸ್ಯ ದಶಗ್ರೀವಸ್ಯ ರಕ್ಷಸಃ ।ಅಗ್ನೌ ಹುತಾನಿ ಶೀರ್ಷಾಣಿ ಪುನಸ್ತಾನ್ಯುದಿತಾನಿವೈ ॥ ೨೬</p>
	<p>ಏವಮುಕ್ತ್ವಾ ತು ತಂ ರಾಮ ದಶಗ್ರೀವಂಪಿತಾಮಹಃ ।ವಿಭೀಷಣಮಥೋವಾಚ ವಾಕ್ಯಂಲೋಕಪಿತಾಮಹಃ ॥ ೨೭</p>
	<p>ವಿಭೀಷಣ ತ್ವಯಾ ವತ್ಸ ಧರ್ಮಸಂಹಿತಬುದ್ಧಿನಾ ।ಪರಿತುಷ್ಟೋಽಸ್ಮಿ ಧರ್ಮಾತ್ಮನ್​ ವರಂವರಯ ಸುವ್ರತ ॥ ೨೮</p>
	<p>ವಿಭೀಷಣಸ್ತು ಧರ್ಮಾತ್ಮಾ ವಚನಂ ಪ್ರಾಹಸಾಂಜಲಿಃ ।ವೃತಃ ಸರ್ವಗುಣೈರ್ನಿತ್ಯಂ ಚಂದ್ರಮಾರಶ್ಮಿಭಿರ್ಯಥಾ ॥ ೨೯</p>
	<p>ಭಗವನ್​ ಕೃತಕೃತ್ಯೋಽಹಂ ಯನ್ಮೇಲೋಕಗುರುಃ ಸ್ವಯಮ್ ।ಪ್ರೀತೇನ ಯದಿ ದಾತವ್ಯೋ ವರೋ ಮೇಶೃಣು ಸುವ್ರತ ॥ ೩೦</p>
	<p>ಪರಮಾಪದ್ಗತಸ್ಯಾಪಿ ಧರ್ಮೇ ಮಮಮತಿರ್ಭವೇತ್​ ।ಅಶಿಕ್ಷಿತಂ ಚ ಬ್ರಹ್ಮಾಸ್ತ್ರಂ ಭಗವನ್​ಪ್ರತಿಭಾತು ಮೇ ॥ ೩೧</p>
	<p>ಯಾ ಯಾ ಮೇ ಜಾಯತೇ ಬುದ್ಧಿರ್ಯೇಷುಯೇಷ್ವಾಶ್ರಮೇಷು ಚ ।ಸಾ ಸಾ ಭವತು ಧರ್ಮಿಷ್ಠಾ ತಂ ತುಧರ್ಮಂ ಚ ಪಾಲಯೇ ॥ ೩೨</p>
	<p>ಏಷ ಮೇ ಪರಮೋದಾರ ವರಃ ಪರಮಕೋ ಮತಃ ।ನ ಹಿ ಧರ್ಮಾಭಿರಕ್ತಾನಾಂ ಲೋಕೇಕಿಂಚನ ದುರ್ಲಭಮ್ ॥ ೩೩</p>
	<p>ಪುನಃ ಪ್ರಜಾಪತಿಃ ಪ್ರೀತೋವಿಭೀಷಣಮುವಾಚ ಹ ।ಧರ್ಮಿಷ್ಠಸ್ತ್ವಂ ಯಥಾ ವತ್ಸ ತಥಾಚೈತದ್ಭವಿಷ್ಯತಿ ॥ ೩೪</p>
	<p>ಯಸ್ಮಾದ್ರಾಕ್ಷಸಯೋನೌ ತೇಜಾತಸ್ಯಾಮಿತ್ರನಾಶನ ।ನಾಧರ್ಮೇ ಜಾಯತೇ ಬುದ್ಧಿರಮರತ್ವಂದದಾಮಿ ತೇ ॥ ೩೫</p>
	<p>ಇತ್ಯುಕ್ತ್ವಾ ಕುಂಭಕರ್ಣಾಯ ವರಂದಾತುಮುಪಸ್ಥಿತಮ್ ।ಪ್ರಜಾಪತಿಂ ಸುರಾಃ ಸರ್ವೇ ವಾಕ್ಯಂಪ್ರಾಂಜಲಯೋಽಬ್ರುವನ್​ ॥ ೩೬</p>
	<p>ನ ತಾವತ್​ ಕುಂಭಕರ್ಣಾಯ ಪ್ರದಾತವ್ಯೋ ವರಸ್ತ್ವಯಾ ।ಜಾನೀಷೇ ಹಿ ಯಥಾಲೋಕಾಂಸ್ತ್ರಾಸಯತ್ಯೇಷ ದುರ್ಮತಿಃ ॥ ೩೭</p>
	<p>ನಂದನೇಽಪಸ್ಯರಸಃ ಸಪ್ತ ಮಹೇಂದ್ರಾನುಚರಾ ದಶ ।ಅನೇನ ಭಕ್ಷಿತಾ ಬ್ರಹ್ಮನ್ನೃಷಯೋಮಾನುಷಾಸ್ತಥಾ ॥ ೩೮</p>
	<p>ಅಲಬ್ಧವರಪೂರ್ವೇಣ ಯತ್​ ಕೃತಂರಾಕ್ಷಸೇನ ತು ।ತದೇಷ ವರಲಬ್ಧಃ ಸ್ಯಾದ್ಧಕ್ಷಯೇದ್ಭುವನತ್ರಯಮ್ ॥</p>
	<p>೩೯ ವರವ್ಯಾಜೇನ ಮೋಹೋಸ್ಮೈದೀಯತಾಮಮಿತಪ್ರಭ ।ಲೋಕಾನಾಂ ಸ್ವಸ್ತಿ ಚೈವಂ ಸ್ಯಾದ್ಭವೇದಸ್ಯಚ ಸಂನತಿಃ ॥ ೪೦</p>
	<p>ಏವಮುಕ್ತಃ ಸುರೈಬ್ರಹ್ಮಾ ಚಿಂತಯತ್​ಪದ್ಮಸಂಭವಃ ।ಚಿಂತಿತಾ ಚೋಪತಸ್ಥೇಽಸ್ಯ ಪಾರ್ಶ್ವಂ ದೇವೀಸರಸ್ವತೀ ॥ ೪೧</p>
	<p>ಪ್ರಾಂಜಲಿಃ ಸಾ ತು ಪಾರ್ಶ್ವಸ್ಥಾ ವಾಕ್ಯಂ ಪ್ರಾಹ ಸರಸ್ವತೀ ।ಇಯಮಸ್ಮ್ಯಾಗತಾ ದೇವ ಕಿಂ ಕಾರ್ಯಂಕರವಾಣ್ಯಹಮ್ ॥ ೪೨</p>
	<p>ಪ್ರಜಾಪತಿಸ್ತು ತಾಂ ಪ್ರಾಪ್ತಾಂ ಪ್ರಾಹವಾಕ್ಯಂ ಸರಸ್ವತೀಮ್ ।ವಾಣಿ ತ್ವಂ ರಾಕ್ಷಸೇಂದ್ರಾಸ್ಯೇ ಭವ ಯಾದೇವತೇಪ್ಸಿತಾ ॥ ೪೩</p>
	<p>ತಥೇಽತ್ಯುಕ್ತ್ವಾ ಪ್ರವಿಷ್ಟಾ ಸಾಪ್ರಜಾಪತಿರಥಾಬ್ರವಿತ್​ ।ಕುಂಭಕರ್ಣ ಮಹಾಬಾಹೋ ವರಂ ವರಯಯೋ ಮತಃ ॥ ೪೪</p>
	<p>ಕುಂಭಕರ್ಣಸ್ತು ತದ್ವಾಕ್ಯಂ ಶ್ರುತ್ವಾವಚನಮಬ್ರವೀತ್​ ।ಸ್ವಪ್ತುಂ ವರ್ಷಾಣ್ಯನೇಕಾನಿ ದೇವದೇವಮಮೇಪ್ಸಿತಮ್ ॥ ೪೫</p>
	<p>ಏವಮಸ್ತಸ್ವಿತಿ ತಂ ಚೋಕ್ತ್ವಾಪ್ರಾಯಾದ್ಬ್ರಹ್ಮಾ ಸುರೈಃ ಸಮಮ್ ।ದೇವೀ ಸರಸ್ವತೀ ಚೈವ ರಾಕ್ಷಸಂ ತಂ ಜಹೌಪುನಃ ॥ ೪೬</p>
	<p>ಬ್ರಹ್ಮಣಾ ಸಹ ದೇವೇಷು ಗತೇಷು ಚನಭಃಸ್ಥಲಮ್ । ವಿಮುಕ್ತೋಽಸೌ ಸರಸ್ವತ್ಯಾ ಸ್ವಾಂಸಂಜ್ಞಾಂಚ ತತೋ ಗತಃ ॥ ೪೭</p>
	<p>ಕುಂಭಕರ್ಣಸ್ತು ದುಷ್ಟಾತ್ಮಾ ಚಿಂತಯಾಮಾಸ ದುಃಖಿತಃ ।ಈದೃಶಂ ಕಿಮಿದಂ ವಾಕ್ಯಂ ಮಮಾದ್ಯ ವದನಾಚ್ಚ್ಯುತಮ್ ॥ ೪೮</p>
	<p>ಅಹಂ ವ್ಯಾಮೋಹಿತೋ ದೇವೈರಿತಿ ಮನ್ಯೇತದಾಗತೈಃ ।ಏವಂ ಲಬ್ಧವರಾಃ ಸರ್ವೇ ಭ್ರಾತರೋದೀಪ್ತತೇಜಸಃ ॥ ೪೯</p>
	<p>ಶ್ಲೇಷಾತ್ಮಕವನಂ ಗತ್ವಾ ತತ್ರ ತೇನ್ಯವಸನ್​ ಸುಖಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದಶಮಃ ಸರ್ಗಃ</p>
	
	
	<p>ಏಕಾದಶಃ ಸರ್ಗಃರಾವಣಲಂಕಾಪ್ರಾಪ್ತಿಃ೫೧ ಶ್ಲೋಕಗಳು</p>
	<p>ಸುಮಾಲೀ ವರಲಬ್ಧಾಂಸ್ತು ಜ್ಞಾತ್ವಾಚೈತಾನ್ನಿಶಾಚರಾನ್​ ।ಉದತಿಷ್ಠದ್ಭಯಂ ತ್ಯಕ್ತ್ವಾ ಸಾನುಗಃ ಸರಸಾತಲಾತ್​ ॥ ೧</p>
	<p>ಮಾರೀಚಶ್ಚ ಪ್ರಹಸ್ತಶ್ಚ ವಿರೂಪಾಕ್ಷೋಮಹೋದರಃ ।ಉದತಿಷ್ಠನ್​ ಸುಸಂರಬ್ಧಾಃ ಸಚಿವಾಸ್ತಸ್ಯ ರಕ್ಷಸಃ ॥ ೨</p>
	<p>ಸುಮಾಲೀ ಸಚಿವೈಃ ಸಾರ್ಧಂ ವೃತೋರಾಕ್ಷಸಪುಂಗವೈಃ ।ಅಭಿಗಮ್ಯ ದಶಗ್ರೀವಂ ಪರಿಷ್ವಜ್ಯೇದಮಬ್ರವೀತ್​ ॥ ೩</p>
	<p>ದಿಷ್ಟ್ಯಾ ತೇ ವತ್ಸಸಂಪ್ರಾಪ್ತಶ್ಚಿಂತಿತೋಽಯಂಮನೋರಥಃ ।ಯಸ್ತ್ವಂ ತ್ರಿಭುವನಶ್ರೇಷ್ಠಾಲ್ಲಬ್ಧವಾನ್​ವರಮುತ್ತಮಮ್ ॥ ೪</p>
	<p>ಯತ್ಕೃತೇ ಚ ವಯಂ ಲಂಕಾಂ ತ್ಯಕ್ತ್ವಾ ಯಾತಾ ರಸಾತಲಮ್ ।ತದ್ಗತಂ ನೋ ಮಹಾಬಾಹೋ ಮಹ ದ್ವಿಷ್ಣುಕೃತಂ ಭಯಮ್ ॥ ೫</p>
	<p>ಅಸಕೃತ್ತದ್ಭಯಾದ್ಭೀತಾಃ ಪರಿತ್ಯಜ್ಯ ಸ್ವಮಾಲಯಮ್ ।ವಿದ್ರುತಾಃ ಸಹಿತಾಃ ಸರ್ವೇ ಪ್ರವಿಷ್ಟಾಃ ಸ್ಮ ರಸಾತಲಮ್ ॥ ೬</p>
	<p>ಅಸ್ಮದೀಯಾ ಚ ಲಂಕೇಯಂ ನಗರೀರಾಕ್ಷಸೋಚಿತಾ ।ನಿವೇಶಿತಾ ತವ ಭ್ರಾತಾ ಧನಾಧ್ಯಕ್ಷೇಣ ಧೀಮತಾ ॥ ೭</p>
	<p>ಯದಿ ನಾಮಾತ್ರ ಶಕ್ಯಂ ಸ್ಯಾತ್​ ಸಾಮ್ನಾ ದಾನೇನ ವಾನಘ ।ತರಸಾ ವಾ ಮಹಾಬಾಹೋ ಪ್ರತ್ಯಾನೇತುಂಕೃತಂ ಭವೇತ್​ ॥ ೮</p>
	<p>ತ್ವಂ ತು ಲಂಕೇಶ್ವರಸ್ತಾತ ಭವಿಷ್ಯಸಿ ನಸಂಶಯಃ ।ತ್ವಯಾ ರಾಕ್ಷಸವಂಶೋಽಯಂನಿಮಗ್ನೋಽಪಿ ಸಮುದ್ಧೃತಃ ॥</p>
	<p>ಸರ್ವೇಷಾಂ ನಃ ಪ್ರಭುಶ್ಚೈವ ಭವಿಷ್ಯಸಿ ಮಹಾಬಲ ।ಅಥಾಬ್ರವೀದ್ದಶಗ್ರೀವೋಮಾತಾಮಹಮುಪಸ್ಥಿತಮ್ ॥ ೧೦</p>
	<p>ವಿತ್ತೇಶೋ ಗುರುರಸ್ಮಾಕಂ ನಾರ್ಹಸೇವಕ್ತುಮೀದೃಶಮ್ ।ಸಾಮ್ನಾಪಿ ರಾಕ್ಷಸೇಂದ್ರೇಣ ಪ್ರತ್ಯಾಖ್ಯಾತೋಗರೀಯಸಾ ॥ ೧೧</p>
	<p>ಕಿಂಚಿನ್ನಾಹ ತದಾ ರಕ್ಷೋ ಜ್ಞಾತ್ವಾ ತಸ್ಯ ಚಿಕೀರ್ಷಿತಮ್ ।ಕಸ್ಯಚಿತ್ತ್ವಥ ಕಾಲಸ್ಯ ವಸಂತಂ ರಾವಣಂತತಃ ॥ ೧೨</p>
	<p>ಉಕ್ತವಂತಂ ತಥಾ ವಾಕ್ಯಂ ದಶಗ್ರೀವಂ ನಿ ಶಾಚರಃ ।ಪ್ರಹಸ್ತಃ ಪ್ರಶ್ರಿತಂ ವಾಕ್ಯಮಿದಮಾಹಸಕಾರಣಮ್ ॥ ೧೩</p>
	<p>ದಶಗ್ರೀವ ಮಹಾಬಾಹೋ ನಾರ್ಹಸ್ತ್ವಂವಕ್ತುಮೀದೃಶಮ್ ।ಸೌಭ್ರಾತ್ರಂ ನಾಸ್ತಿ ಶೂರಾಣಾಂ ಶೃಣು ಚೇದಂವಚೋ ಮಮ ॥ ೧೪</p>
	<p>ಅದಿತಿಶ್ಚ ದಿಶಿಶ್ಚೈವ ಭಗಿನ್ಯೌ ಸಹಿತೇ ಹಿತೇ ।ಭಾರ್ಯೇ ಪರಮರೂಪಿಣ್ಯೌ ಕಶ್ಯಪಸ್ಯ ಪ್ರಜಾಪತೇಃ ॥ ೧೫</p>
	<p>ಅದಿತಿರ್ಜನಯಾಮಾಸದೇವಾಂಸ್ತ್ರಿಭುವನೇಶ್ವರಾನ್​ ।ದಿತಿಸ್ತ್ವಜನಯತ್​ ಪುತ್ರಾನ್​ಕಶ್ಯಪಸ್ಯಾತ್ಮಸಂಭವಾನ್​ ॥ ೧೬</p>
	<p>ದೈತ್ಯಾನಾಂ ಕಿಲ ಧರ್ಮಜ್ಞ ಪುರೇಯಂಸವನಾರ್ಣವಾ ।ಸಪರ್ವತಾ ಮಹೀ ವೀರ ತೇಽಭವನ್​ಪ್ರಭವಿಷ್ಣವಃ ॥ ೧೭</p>
	<p>ನಿಹತ್ಯ ತಾಂಸ್ತು ಸಮರೇ ವಿಷ್ಣುನಾಪ್ರಭವಿಷ್ಣುನಾ । ದೇವಾನಾಂ ವಶಮಾನೀತಂ ತ್ರೈಲೋಕ್ಯಮಿದಮವ್ಯಯಮ್ ॥೧೮</p>
	<p>ನೈತದೇಕೋ ಭವಾನೇವ ಕರಿಷ್ಯತಿವಿಪರ್ಯಯಮ್ ।ಸುರಾಸುರೈರಾಚರಿತಂ ತತ್​ ಕುರುಷ್ವವಚೋ ಮಮ ॥ ೧೯</p>
	<p>ಏವಮುಕ್ತೋ ದಶಗ್ರೀವಃ ಪ್ರಹೃಷ್ಟೇನಾಂತರಾತ್ಮನಾ ।ಚಿಂತಯಿತ್ವಾ ಮುಹೂರ್ತಂ ವೈ ಬಾಢಮಿತ್ಯೇವ ಸೋಽಬ್ರವೀತ್​ ॥ ೨೦</p>
	<p>ಸ ತು ತೇನೈವ ಹರ್ಷೇಣ ತಸ್ಮಿನ್ನಹನಿವೀರ್ಯವಾನ್​ ।ವನಂ ಗತೋ ದಶಗ್ರೀವಃ ಸಹ ತೈಃ ಕ್ಷಣದಾಚರೈಃ ॥ ೨೧</p>
	<p>ತ್ರಿಕೂಟಸ್ಥಃ ಸ ತು ತದಾ ದಶಗ್ರೀವೋ ನಿಶಾಚರಃ ।ಪ್ರೇಷಯಾಮಾಸ ದೌತ್ಯೇನ ಪ್ರಹಸ್ತಂವಾಕ್ಯಕೋವಿದಮ್ ॥ ೨೨</p>
	<p>ಪ್ರಹಸ್ತ ಶೀಘ್ರಂ ಗಚ್ಛ ತ್ವಂ ಬ್ರೂಹಿನೈರ್ಋತಪುಂಗವಮ್ ।ವಚಸಾ ಮಮ ವಿತ್ತೇಶಂಸಾಮಪೂರ್ವಮಿದಂ ವಚಃ ॥ ೨೩</p>
	<p>ಇಯಂ ಲಂಕಾಪುರೀ ರಾಜನ್​ ರಾಕ್ಷಸಾನಾಂಮಹಾತ್ಮನಾಮ್ ।ತ್ವಯಾ ನಿವೇಶಿತಾ ಸೌಮ್ಯ ನೈತದುಕ್ತಂತವಾನಘ ॥ ೨೪</p>
	<p>ತದ್ಭವಾನ್​ ಯದಿ ನೋ ಹ್ಯದ್ಯ ದದ್ಯಾದತುಲವಿಕ್ರಮ ।ಕೃತಾ ಭವೇನ್ಮಮ ಪ್ರೀತಿರ್ಧರ್ಮಶ್ಚೈವಾನುಪಾಲಿತಃ ॥೨೫</p>
	<p>ಸ ತು ಗತ್ವಾ ಪುರೀಂ ಲಂಕಾಂ ಧನದೇನಸುರಕ್ಷಿತಾಮ್ ।ಅಬ್ರವೀತ್​ ಪರಮೋದಾರಂ ವಿತ್ತಪಾಲಮಿದಂವಚಃ ॥ ೨೬</p>
	<p>ಪ್ರೇಷಿತೋಽಹಂ ತವ ಭ್ರಾತ್ರಾದಶಗ್ರೀವೇಣ ಸುವ್ರತ ।ತ್ವತ್ಸಮೀಪಂ ಮಹಾಬಾಹೋ ಸರ್ವಶಸ್ತ್ರಭೃತಾಂ ವರ ॥ ೨೭</p>
	<p>ತಚ್ಛ್ರೂಯತಾಂ ಮಹಾಪ್ರಾಜ್ಞ ಸರ್ವಶಾಸ್ತ್ರವಿಶಾರದ ।ವಚನಂ ಮಮ ವಿತ್ತೇಶ ಯದ್ಬ್ರವೀತಿದಶಾನನಃ ॥ ೨೮</p>
	<p>ಇಯಂ ಕಿಲ ಪುರೀ ರಮ್ಯಾ ಸುಮಾಲಿಪ್ರಮುಖೈಃ ಪುರಾ ।ಭುಕ್ತಪೂರ್ವಾ ವಿಶಾಲಾಕ್ಷಾರಾಕ್ಷಸೈರ್ಭೀಮವಿಕ್ರಮೈಃ ॥ ೨೯</p>
	<p>ತೇನ ವಿಜ್ಞಾಪ್ಯತೇ ಸೋಽಯಂ ಸಾಂಪ್ರತಂವಿಶ್ರವಾತ್ಮಜ ।ತದೇಷಾ ದೀಯತಾಂ ತಾತ ಯಾಚತಸ್ತಸ್ಯ ಸಾಮತಃ ॥ ೩೦</p>
	<p>ಪ್ರಹಸ್ತಾದಭಿಸಂಶ್ರುತ್ಯ ದೇವೋವೈಶ್ರವಣೋ ವಚಃ ।ಪ್ರತ್ಯುವಾಚ ಪ್ರಹಸ್ತಂ ತಂ ವಾಕ್ಯಂವಾಕ್ಯವಿಶಾರದಃ ॥ ೩೧</p>
	<p>ದತ್ತಾ ಮಮೇಯಂ ಪಿತ್ರಾ ತು ಲಂಕಾಶೂನ್ಯಾ ನಿಶಾಚರೈಃ । ನಿವಾಸಿತಾ ಚ ಮೇ ಯಕ್ಷೈರ್ದಾನಮಾನಾ ದಿಭಿರ್ಗುಣೈಃ ॥ ೩೨</p>
	<p>ಬ್ರೂಹಿ ಗಚ್ಛ ದಶಗ್ರೀವಂ ಪುರಂ ರಾಜ್ಯಂಚ ಯನ್ಮಮ ।ತವಾಪ್ಯೇತನ್ಮಹಾಬಾಹೋ ಭುಂಕ್ಷ್ವ ರಾಜ್ಯಮಕಂಟಕಮ್ ॥ ೩೩</p>
	<p>ಅವಿಭಕ್ತಂ ತ್ವಯಾ ಸಾರ್ಧಂ ರಾಜ್ಯಂಯಚ್ಚಾಪಿ ಮೇ ವಸು ।ಏವಮುಕ್ತ್ವಾ ಧನಾಧ್ಯಕ್ಷೋ ಜಗಾಮ ಪಿತುರಂತಿಕಮ್ ॥ ೩೪</p>
	<p>ಅಭಿವಾದ್ಯ ಗುರುಂ ಪ್ರಾಹ ರಾವಣಸ್ಯ ಯದೀಪ್ಸಿತಮ್ ।ಏಷ ತಾತ ದಶಗ್ರೀವೋ ದೂತಂಪ್ರೇಷಿತವಾನ್​ ಮಮ ॥ ೩೫</p>
	<p>ದೀಯತಾಂ ನಗರೀ ಲಂಕಾ ಪೂರ್ವಂರಕ್ಷೋಗಣೋಷಿತಾ ।ಮಯಾತ್ರ ಯದುನುಷ್ಠೇಯಂತನ್ಮಮಾಚಕ್ಷ್ವ ಸುವ್ರತ ॥ ೩೬</p>
	<p>ಬ್ರಹ್ಮರ್ಷಿಸ್ವೇವಮುಕ್ತೋಽಸೌ ವಿಶ್ರವಾಮುನಿಪುಂಗವಃ ।ಪ್ರಾಂಜಲಿಂ ಧನದಂ ಪ್ರಾಹ ಶೃಣು ಪುತ್ರ ವಚೋ ಮಮ ॥ ೩೭</p>
	<p>ದಶಗ್ರೀವೋ ಮಹಾಬಾಹುರುಕ್ತವಾನ್​ಮಮ ಸಂನಿಧೌ ।ಮಯಾ ನಿರ್ಭಿತ್ಸಿತಶ್ಚಾಸೀದ್ಬಹುಶೋಕ್ತಃ ಸುದುರ್ಮತಿಃ ॥ ೩೮</p>
	<p>ಸ ಕ್ರೋಧೇನ ಮಯಾ ಚೋಕ್ತೋಧ್ವಂಸಸೇ ಚ ಪುನಃ ಪುನಃ । ಶ್ರೇಯೋಽಭಿಯುಕ್ತಂ ಧರ್ಮ್ಯಂ ಚಶೃಣು ಪುತ್ರ ವಚೋ ಮಮ ॥ ೩೯</p>
	<p>ವರಪ್ರದಾನಾತ್​ ಸಂಮೂಢೋಮಾನ್ಯಾಮಾನ್ಯಾನ್​ ಸ ದುರ್ಮತಿಃ ।ನ ವೇತ್ತಿ ಮಮ ಶಾಪಾಚ್ಚ ಪ್ರಕೃತಿಂ ದಾರುಣಾಂ ಗತಃ ॥ ೪೦</p>
	<p>ತಸ್ಮಾದ್ಗಚ್ಛ ಮಹಾಬಾಹೋ ಕೈಲಾಸಂಧರಣೀಧರಮ್ ।ನಿವೇಶಯ ನಿವಾಸಾರ್ಥಂ ತ್ಯಕ್ತ್ವಾ ಲಂಕಾಂಸಹಾನುಗಃ ॥ ೪೧</p>
	<p>ತತ್ರ ಮಂದಾಕಿನೀ ರಮ್ಯಾ ನದೀನಾಮುತ್ತಮಾ ನದೀ ।ಕಾಂಚನೈಃ ಸೂರ್ಯಸಂಕಾಶೈಃಪಂಕಜೈಃ ಸಂವೃತೋದಕಾ ॥ ೪೨</p>
	<p>ಕುಮುದೈರುತ್ಪಲೈಶ್ಚೈವತಥಾನ್ನೈಶ್ಚ ಸುಗಂಧಿಭಿಃ ।ತತ್ರ ದೇವಾಃ ಸಗಂಧರ್ವಾಃ ಸಾಪ್ಸರೋರಗಕಿನ್ನರಾಃ ॥ ೪೩</p>
	<p>ವಿಹಾರಶೀಲಾಃ ಸತತಂ ರಮಂತೇಸರ್ವದಾಶ್ರಿತಾಃ ।ನ ಹಿ ಕ್ಷಮಂ ತವಾನೇನ ವೈರಂ ಧನದರಕ್ಷಸಾ ॥ ೪೪</p>
	<p>ಜಾನೀಷೇ ಹಿ ಯಥಾನೇನ ಲಬ್ಧಃ ಪರಮಕೋ ವರಃ ।ಏವಮುಕ್ತೋ ಗೃಹೀತ್ವಾಶು ತದ್ವಚಃ ಪಿತೃಗೌರವಾತ್​ ॥ ೪೫</p>
	<p>ಸದಾರಪುತ್ರಃ ಸಾಮಾತ್ಯಃ ಸವಾಹನಧನೋ ಗತಃ । ಪ್ರಹಸ್ತೋಽಥ ದಶಗ್ರೀವಂ ಗತ್ವಾವಚನಮಬ್ರವೀತ್​ ॥ ೪೬</p>
	<p>ಪ್ರಹೃಷ್ಟಾತ್ಮಾ ಮಹಾತ್ಮಾನಂ ಸಹಾಮಾತ್ಯಂಸಹಾನುಜಮ್ ।ಶೂನ್ಯಾ ಸಾ ನಗರೀ ಲಂಕಾ ತ್ಯಕ್ತ್ವೈನಾಂಧನದೋ ಗತಃ ॥ ೪೭</p>
	<p>ಪ್ರವಿಶ್ಯ ತಾಂ ಸಹಾಸ್ಮಾಭಿಃ ಸ್ವಧರ್ಮಂಪ್ರತಿಪಾಲಯ ।ಏವಮುಕ್ತೋ ದಶಗ್ರೀವಃ ಪ್ರಹಸ್ತೇನಮಹಾಬಲಃ ॥ ೪೮</p>
	<p>ವಿವೇಶ ನಗರೀಂ ಲಂಕಾಂ ಭ್ರಾತೃಭಿಃಸಬಲಾನುಗೈಃ ।ಧನದೇನ ಪರಿತ್ಯಕ್ತಾಂಸುವಿಭಕ್ತಮಹಾಪಥಾಮ್ ॥ ೪೯</p>
	<p>ಆರುರೋಹ ಸ ದೇವಾರಿಃ ಸ್ವರ್ಗಂ ದೇವಾಧಿಪೋ ಯಥಾ ॥</p>
	<p>ಸ ಚಾಭಿಷಿಕ್ತಃ ಕ್ಷಣದಾಚರೈಸ್ತದಾ</p>
	<p>ನಿವೇಸಯಾಮಾಸ ಪುರೀಂದಶಾನನಃ ।ನಿಕಾಮಪೂರ್ಣಾ ಚ ಬಭೂವ ಸಾ ಪುರೀ ನಿಶಾಚರೈರ್ನೀಲಬಲಾಹಕೋಪಮೈಃ ॥೫೦</p>
	<p>ಧನೇಶ್ವರಸ್ತ್ವಥಪಿತೃವಾಕ್ಯಗೌರವಾತ್​ ನೈವೇಶಯಚ್ಛಶಿವಿಮಲೇ ಗಿರೌಪುರೀಮ್ ।ಸ್ವಲಂಕೃತೈರ್ಭವನವರೈರ್ವಿಭೂಷಿತಾಂ ಪುರಂದರಸ್ಯೇವತದಾಮರಾವತೀಮ್ ॥ ೫೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಾದಶಃ ಸರ್ಗಃ</p>
	
	
	<p>ದ್ವಾದಶಃ ಸರ್ಗಃರಾವಣಾದಿವಿವಾಹಃ೩೨ ಶ್ಲೋಕಗಳು</p>
	<p>ರಾಕ್ಷಸೇಂದ್ರೋಽಭಿಷಿಕ್ತಸ್ತು ಭ್ರಾತೃಭ್ಯಾಂ ಸಹಿತಸ್ತದಾ ।ತತಃ ಪ್ರದಾನಂ ರಾಕ್ಷಸ್ಯಾ ಭಗಿನ್ಯಾಃ ಸಮಚಿಂತಯತ್​ ॥ ೧</p>
	<p>ಸ್ವಸಾರಂ ಕಾಲಕೇಯಾಯದಾನವೇಂದ್ರಾಯ ರಾಕ್ಷಸೀಮ್ ।ದದೌ ಶೂರ್ಪಣಖಾಂ ನಾಮ ವಿದ್ಯುಜ್ಜಿಹ್ವಾಯ ನಾಮತಃ ॥ ೨</p>
	<p>ಅಥ ದತ್ವಾ ಸ್ವಯಂ ರಕ್ಷೋಮೃಗಯಾಮಟತೇ ಸ್ಮ ತತ್​ ।ತತ್ರಾಪಶ್ಯತ್ತತೋ ರಾಮ ಮಯಂನಾಮ ದಿತೇಃ ಸುತಮ್ ॥ ೩</p>
	<p>ಕನ್ಯಾಸಹಾಯಂ ತಂ ದೃಷ್ಟ್ವಾದಶಗ್ರೀವೋ ನಿಶಾಚರಃ ।ಅಪೃಚ್ಛತ್​ ಕೋ ಭವಾನೇಕೋ ನಿರ್ಮಾನುಷ್ಯಮೃಗೇ ವನೇ ॥</p>
	<p>ಅನಯಾ ಮೃಗಶಾವಾಕ್ಷ್ಯಾ ಕಿಮರ್ಥಂ ಸಹತಿಷ್ಠಸಿ ।ಮಯಸ್ತ್ವಥಾಬ್ರವೀದ್ರಾಮ ಪೃಚ್ಛಂತಂತಂ ನಿಶಾಚರಮ್ ॥ ೫</p>
	<p>ಶ್ರೂಯತಾಂ ಸರ್ವಮಾಖ್ಯಾಸ್ಯೇಯಥಾವೃತ್ತಮಿದಂ ಮಮ ।ಹೇಮಾ ನಾಮಾಪ್ಸರಾ ತಾತ ಶ್ರುತಪೂರ್ವಾಯದಿ ತ್ವಯಾ ॥ ೬</p>
	<p>ದೈವತೈರ್ಮಮ ಸಾ ದತ್ತಾ ಪೌಲೋಮೀವಶತಕ್ರತೋಃ ।ತಸ್ಯಾಂ ಸಕ್ತಮನಾಸ್ತಾತ ದಶವರ್ಷಶತಾನ್ಯಹಮ್ ॥ ೭</p>
	<p>ಸಾ ಚ ದೈವತಕಾರ್ಯೇಣ ಗತಾವರ್ಷಾಂಶ್ಚತುರ್ದಶ ।ತಸ್ಯಾ ಕೃತೇ ಚ ಹೇಮಾಯಾಃ ಸರ್ವಂಹೇಮಮಯಂ ಪುರಮ್ ॥ ೮</p>
	<p>ವಜ್ರವೈದೂರ್ಯಚಿತ್ರಂ ಚ ಮಾಯಯಾ ನಿರ್ಮಿತಂ ಮಯಾ ।ತತ್ರಾಹಮಸವಂ ದೀನಸ್ತಯಾ ಹೀನಃ ಸುದುಃಖಿತಃ ॥ ೯</p>
	<p>ತಸ್ಮಾತ್​ ಪುರಾದ್ದುಹಿತಂ ಗೃಹೀತ್ವಾವನಮಾಗತಃ ।ಇಯಂ ಮಮಾತ್ಮಜಾ ರಾಜಂಸ್ತಸ್ಯಾಃ ಕುಕ್ಷೌವಿವರ್ಧಿತಾ ॥ ೧೦</p>
	<p>ಭರ್ತಾರಮನಯಾ ಸಾರ್ಧಮಸ್ಯಾಃ ಪ್ರಾಪ್ತೋಽಸ್ಮಿ ಮಾರ್ಗಿತುಮ್ ।ಕನ್ಯಾಪಿತೃತ್ವಂ ದುಃಖಂ ಹಿ ಸರ್ವೇಷಾಂಮಾನಕಾಂಕ್ಷಿಣಾಮ್ ॥ ೧೧</p>
	<p>ಕನ್ಯಾ ಹಿ ದ್ವೇ ಕುಲೇ ನಿತ್ಯಂ ಸಂಶಯೇಸ್ಥಾಪ್ಯ ತಿಷ್ಠತಿ ।ಪುತ್ರದ್ವಯಂ ಮಮಾಪ್ಯಸ್ಯಾಂಭಾರ್ಯಾಯಾಂ ಸಂಬಭೂವ ಹ ॥ ೧೨</p>
	<p>ಮಾಯಾವೀ ಪ್ರಥಮಸ್ತಾತದುಂದುಭಿಸ್ತದನಂತರಃ ।ಏವಂ ತೇ ಸರ್ವಮಾಖ್ಯಾತಂ ಯಥಾತತ್ತ್ವೇನ ಪೃಚ್ಛತಃ ॥ ೧೩</p>
	<p>ತ್ವಾಮಿದಾನೀಂ ಕಥಂ ತಾತ ಜಾನೀಯಾಂ ಕೋ ಭವಾನಿತಿ ।ಏವಮುಕ್ತಂ ತು ತದ್ರಕ್ಷೋ ವಿನೀತಮಿದಮಬ್ರವೀತ್​ ॥ ೧೪</p>
	<p>ಅಹಂ ಪೌಲಸ್ತ್ಯತನಯೋ ದಶಗ್ರೀವಶ್ಚನಾಮತಃ ।ಮುನೇರ್ವಿಶ್ರವಸೋ ಯಸ್ತು ತೃತೀಯೋ ಬ್ರಹ್ಮಣೋಽಭವತ್​ ॥ ೧೫</p>
	<p>ಏವಮುಕ್ತಸ್ತದಾ ರಾಮ ರಾಕ್ಷಸೇಂದ್ರೇಣದಾನವಃ ।ಮಹರ್ಷೇಸ್ತನಯಂ ಜ್ಞಾತ್ವಾ ಮಯೋಹರ್ಷಮುಪಾಗತಃ ॥ ೧೬</p>
	<p>ದಾತುಂ ದುಹಿತರಂ ತಸ್ಮೈರೋಚಯಾಮಾಸ ಯತ್ರ ವೈ ।ಕರೇಣ ತು ಕರಂ ತಸ್ಯಾ ಗ್ರಾಹಯಿತ್ವಾಮಯಸ್ತದಾ ॥ ೧೭</p>
	<p>ಪ್ರಹಸನ್​ ಪ್ರಾಹ ದೈತ್ಯೇಂದ್ರೋರಾಕ್ಷಸೇಂದ್ರಮಿದಂ ವಚಃ ।ಇಯಂ ಮಮಾತ್ಮಜಾ ರಾಜನ್​ಹೇಮಮಯಾಪ್ಸರಸಾ ಧೃತಾ ॥ ೧೮</p>
	<p>ಕನ್ಯಾ ಮಂದೋದರೀ ನಾಮ ಪತ್ನ್ಯರ್ಥಂಪ್ರತಿಗೃಹ್ಯತಾಮ್ ।ಬಾಢಮಿತ್ಯೇವ ತಂ ರಾಮದಶಗ್ರೀವೋಽಭ್ಯಭಾಷತ ॥ ೧೯</p>
	<p>ಪ್ರಜ್ವಾಲ್ಯ ತತ್ರ ಚೈವಾಗ್ನಿಮಕರೋತ್​ಪಾಣಿಸಂಗ್ರಹಮ್ ।ಸ ಹಿ ತಸ್ಯ ಮಯೋ ರಾಮಶಾಪಭಿಜ್ಞಸ್ತಪೋಧನಾತ್​ ॥ ೨೦</p>
	<p>ವಿದಿತ್ವಾ ತೇನ ಸಾ ದತ್ತಾ ತಸ್ಯ ಪೈತಾಮಹಂಕುಲಮ್ ।ಅಮೋಘಂ ತಸ್ಯ ಶಕ್ತಿಂ ಚ ಪ್ರದದೌಪರಮಾದ್ಭುತಾಮ್ ॥ ೨೧</p>
	<p>ಪರೇಣ ತಪಸಾ ಲಬ್ಧಾಂ ಜಘ್ನಿವಾಲ್ಲಕ್ಷ್ಮಣಂಯಯಾ ।ಏವಂ ಸ್ವೀಕೃತದಾರೋ ವೈ ಲಂಕಾಯಾಈಶ್ವರಃ ಪ್ರಭುಃ ॥ ೨೨</p>
	<p>ಗತ್ವಾ ತು ನಗರೀಂ ಭಾರ್ಯೇಭ್ರಾತೃಭ್ಯಾಂ ಸಮುಪಾಹರತ್​ ।ವೈರೋಚನಸ್ಯ ದೌಹಿತ್ರೀಂ ವಜ್ರಾಜ್ವಾಲೇತಿನಾಮತಃ ॥ ೨೩</p>
	<p>ತಾಂ ಭಾರ್ಯಾಂ ಕುಂಭಕರ್ಣಸ್ಯ ರಾವಣಃಸಮಕಲ್ಪಯತ್​ ।ಗಂಧರ್ವರಾಜಸ್ಯ ಸುತಾಂ ಶೈಲೂಷಸ್ಯ ಮಹಾತ್ಮನಃ ॥ ೨೪</p>
	<p>ಸರಮಾಂ ನಾಮ ಧರ್ಮಜ್ಞಾಂ ಲೇಭೇಭಾರ್ಯಾಂ ವಿಭೀಷಣಃ ।ತೀರೇ ತು ಸರಸೋ ವೈ ತು ಸಂಜಜ್ಞೇಮಾನಸಸ್ಯ ಹಿ ॥ ೨೫</p>
	<p>ಸರಸ್ತದಾ ಮಾನಸಂ ತು ವವೃಧೇಜಲದಾಗಮೇ ।ಮಾತ್ರಾ ತು ತಸ್ಯಾಃ ಕನ್ಯಾಯಾಃ ಸ್ನೇಹೇನಾಕ್ರಂದಿತಂ ವಚಃ ॥ ೨೬</p>
	<p>ಸರೋ ಮಾ ವರ್ಧಯಸ್ವೇತಿ ತತಃ ಸಾಸರಮಾಭವತ್​ ।ಏವಂ ತೇ ಕೃತದಾರಾ ವೈ ರೇಮಿರೇ ತತ್ರರಾಕ್ಷಸಾಃ ॥ ೨೭</p>
	<p>ಸ್ವಾಂ ಸ್ವಾಂ ಭಾರ್ಯಾಮುಪಾಗಮ್ಯ ಗಂಧರ್ವಾ ಇವ ನಂದನೇ । ತತೋ ಮಂದೋದರೀ ಪುತ್ರಂಮೇಘನಾದಮಜೀಜನತ್​ ॥ ೨೮</p>
	<p>ಸ ಏವ ಇಂದ್ರಜಿನ್ನಾಮ ಯುಷ್ಮಾಭಿರಭಿಧೀಯತೇ ।ಜಾತಮಾತ್ರೇಣ ಹಿ ಪುರಾ ತೇನರಾವಣಸೂನುನಾ ॥ ೨೯</p>
	<p>ರುದತಾ ಸುಮಹಾನ್​ ಮುಕ್ತೋ ನಾದೋಜಲಧರೋಪಮಃ ।ಜಡೀಕೃತಾ ಚ ಸಾ ಲಂಕಾ ತಸ್ಯ ನಾದೇನರಾಘವ ॥ ೩೦</p>
	<p>ಪಿತಾ ತಸ್ಯಾಕರೋನ್ನಾಮ ಮೇಘನಾದ ಇತಿಸ್ವಯಮ್ ।ಸೋಽವರ್ಧತ ತದಾ ರಾಮರಾವಣಾಂತಃಪುರೇ ಶುಭೇ ॥ ೩೧</p>
	<p>ರಕ್ಷ್ಯಮಾಣೋ ವರಸ್ತ್ರೀಭಿಶ್ಛನ್ನಃ ಕಾಷ್ಠೈರಿವಾನಲಃ ।ಮಾತಾಪಿತ್ರೋರ್ಮಹಾಹರ್ಷಂ ಜನಯನ್​ರಾವಣಾತ್ಮಜಃ ॥ ೩೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾದಶಃ ಸರ್ಗಃ</p>
	
	
	<p>ತ್ರಯೋದಶಃ ಸರ್ಗಃಧನದದೂತಹನನಮ್ ೪೧ ಶ್ಲೋಕಗಳು</p>
	<p>ಅಥ ಲೋಕೇಶ್ವರೋತ್ಸೃಷ್ಟಾ ತತ್ರಕಾಲೇನ ಕೇನಚಿತ್​ ।ನಿದ್ರಾ ಸಮಭವತ್ತೀವ್ರಾ ಕುಂಭಕರ್ಣಸ್ಯ ರೂಪಿಣೀ ॥ ೧</p>
	<p>ತತೋ ಭ್ರಾತರಮಾಸೀನಂಕುಂಭಕರ್ಣೋಽಬ್ರವೀದ್ವಚಃ ।ನಿದ್ರಾ ಮಾಂ ಬಾಧತೇ ರಾಜನ್​ ಕಾರಯಸ್ಯ ಮಮಾಲಯಮ್ ॥ ೨</p>
	<p>ವಿನಿಯುಕ್ತಾಸ್ತತೋ ರಾಜ್ಞಾ ಶಿಲ್ಪಿನೋವಿಶ್ವಕರ್ಮವತ್​ ।ಅಕುರ್ವನ್​ ಕುಂಭಕರ್ಣಸ್ಯ ಕೈಲಾಸಸಮಮಾಲಯಮ್ ॥ ೩</p>
	<p>ವಿಸ್ತೀರ್ಣಂ ಯೋಜನಂ ಶುಭ್ರಂ ತತೋ ದ್ವಿಗುಣಮಾಯತಮ್ ।ದರ್ಶನೀಯಂ ನಿರಾಬಾಧಂ ಕುಂಭಕರ್ಣಸ್ಯ ಚಕ್ರಿರೇ ॥ ೪</p>
	<p>ಸ್ಫಾಟಿಕೈಃ ಕಾಂಚನೈಶ್ಚಿತ್ರೈಃ ಸ್ತಂಭೈಃ ಸರ್ವತ್ರ ಶೋಭಿತಮ್ ।ವೈದೂರ್ಯಕೃತಸೋಪಾನಂಕಿಂಕಿಣೀಜಾಲಕಂ ತಥಾ ॥ ೫</p>
	<p>ದಾಂತತೋರಣವಿನ್ಯಸ್ತಂ ವಜ್ರಸ್ಫಟಿಕವೇದಿಕಮ್ ।ಮನೋಹರಂ ಸರ್ವಸುಖಂಕಾರಯಾಮಾಸ ರಾಕ್ಷಸಃ ॥</p>
	<p>ಸರ್ವತ್ರ ಸುಖದಂ ನಿತ್ಯಂ ಮೇರೋಃ ಪುಣ್ಯಾಂ ಗುಹಾಮಿವ ।ತತ್ರ ನಿದ್ರಾಸಮಾವಿಷ್ಟಃ ಕುಂಭಕರ್ಣೋಮಹಾಬಲಃ ॥ ೭</p>
	<p>ಬಹೂನ್ಯಬ್ದಸಹಸ್ರಾಣಿ ಶಯಾನೋ ನಪ್ರಬುಧ್ಯತೇ ।ನಿದ್ರಾಭಿಭೂತೇ ತು ತದಾ ಕುಂಭಕರ್ಣೇ ದಶಾನನಃ ॥ ೮</p>
	<p>ದೇವರ್ಷಿಯಕ್ಷಗಂಧರ್ವಾನ್​ ಸಂಜಘ್ನೇ ಹಿನಿರಂಕುಶಃ ।ಉದ್ಯಾನಾನಿ ಚ ಚಿತ್ರಾಣಿ ನಂದನಾದೀನಿ ಯಾನಿ ಚ ॥ ೯</p>
	<p>ತಾನಿ ಗತ್ವಾ ಸುಸಂಕ್ರುದ್ಧೋ ಭಿನತ್ತಿ ಸ್ಮ ದಶಾನನಃ ।ನದೀಂ ಗಜ ಇವ ಕ್ರೀಡನ್​ ವೃಕ್ಷಾನ್​ವಾಯುರಿವ ಕ್ಷಿಪನ್​ ॥ ೧೦</p>
	<p>ನಗಾನ್​ ವಜ್ರ ಇವೋತ್ಸೃಷ್ಟೋವಿಧ್ವಂಸಯತಿ ರಾಕ್ಷಸಃ ।ತಥಾವೃತ್ತಂ ತು ವಿಜ್ಞಾಯ ದಶಗ್ರೀವಂ ಧನೇಶ್ವರಃ ॥ ೧೧</p>
	<p>ಕುಲಾನುರೂಪಂ ಧರ್ಮಜ್ಞೋ ವೃತ್ತಂಸಂಸ್ಕೃತ್ಯ ಚಾತ್ಮನಃ ।ಸೌಭ್ರಾತ್ರದರ್ಶನಾರ್ಥಂ ತು ದೂತಂವೈಶ್ರವಣಸ್ತದಾ ॥ ೧೨</p>
	<p>ಲಂಕಾಂ ಸಂಪ್ರೇಷಯಾಮಾಸದಶಗ್ರೀವಸ್ಯ ವೈ ಹಿತಮ್ ।ಸ ಗತ್ವಾ ನಗರೀಂ ಲಂಕಾಮಾಸಸಾದವಿಭೀಷಣಮ್ ॥ ೧೩</p>
	<p>ಮಾನಿತಸ್ತೇನ ಧರ್ಮೇಣಪೃಷ್ಟಶ್ಚಾಗಮನಂ ಪ್ರತಿ ।ಪೃಷ್ಟ್ವಾ ಚ ಕುಶಲಂ ರಾಜ್ಞೋಜ್ಞಾತೀನಾಂ ಚ ವಿಭೀಷಣಃ ॥ ೧೪</p>
	<p>ಸಭಾಯಾಂ ದರ್ಶಯಾಮಾಸ ತಮಾಸೀನಂದಶಾನನಮ್ ।ಸ ದೃಷ್ಟ್ವಾ ತತ್ರ ರಾಜಾನಂದೀಪ್ಯಮಾನಂ ಸ್ವತೇಜಸಾ ॥ ೧೫</p>
	<p><span>ಜಯೇತಿ ವಾಚಾ ಸಂಪೂಜ್ಯ ತೂಷ್ಣೀಂಸಮಭಿವರ್ತತ । ತಂ ತತ್ರೋತ್ತಮಪರ್ಯಂಕೇ ವರಾಸ್ತರಣಶೋಭಿತೇ ॥ </span>೧೬</p>
	<p>ಉಪವಿಷ್ಟಂ ದಶಗ್ರೀವಂ ದೂತೋವಾಕ್ಯಮಥಾಬ್ರವೀತ್​ ।ರಾಜನ್​ ವದಾಮಿ ತೇ ಸರ್ವಂ ಭ್ರಾತಾ ತವಯದಬ್ರವಿತ್​ ॥ ೧೭</p>
	<p>ಉಭಯೋಃ ಸದೃಶಂ ವೀರ ವೃತ್ತಸ್ಯ ಚಕುಲಸ್ಯ ಚ ।ಸಾಧು ಪರ್ಯಾಪ್ತಮೇತಾವತ್​ಕೃತಶ್ಚಾರಿತ್ರಸಂಗ್ರಹಃ ॥ ೧೮</p>
	<p>ಸಾಧ ಧರ್ಮೇ ವ್ಯವಸ್ತಾನಂ ಕ್ರಿಯತಾಂಯದಿ ಶಕ್ಯತೇ ।ದೃಷ್ಟಂ ಮೇ ನಂದನಂಭಗ್ನಮೃಷಯೋ ನಿಹತಾಃ ಶ್ರುತಾಃ ॥ ೧೯</p>
	<p>ದೇವತಾನಾಂ ಸಮುದ್ಯೋಗಸ್ತ್ವತ್ತೋರಾಜನ್​ ಮಮ ಶ್ರುತಃ ।ನಿರಾಕೃತಶ್ಚ ಬಹುಶಸ್ತ್ವಯಾಹಂರಾಕ್ಷಸಾಧಿಪ ॥ ೨೦</p>
	<p>ಸಾಪರಾಧೋಽಪಿ ಬಾಲೋ ಹಿ ರಕ್ಷಿತವ್ಯಃ ಸ್ವಬಾಂಧವೈಃ ।ಅಹಂ ತು ಹಿಮವತ್​ಪೃಷ್ಠಂ ಗತೋಧರ್ಮಮುಪಾಸಿತುಮ್ ॥ ೨೧</p>
	<p>ರೌದ್ರ ವೃತ್ತಂ ಸಮಾಸ್ಥಾಯ ನಿಯತೋನಿಯತೇಂದ್ರಿಯಃ ।ತತ್ರ ದೇವೋ ಮಯಾ ದೃಷ್ಟಃ ಸಹದೇವ್ಯೋಮಯಾ ಪ್ರಭುಃ ॥ ೨೨</p>
	<p>ಸವ್ಯಂ ಚಕ್ಷುರ್ಮಯಾ ದೈವಾತ್ತತ್ರದೇವ್ಯಾಂ ನಿಪಾತಿತಮ್ ।ಕಾನ್ವಿಯಂ ಸ್ಯಾದಿತಿ ಶುಭಾ ನ ಖಲ್ವನ್ಯೇನಹೇತುನಾ ॥ ೨೩</p>
	<p>ರೂಪಂ ಹ್ಯನುಪಮಂ ಕೃತ್ವಾ ರುದ್ರಾಣಿತತ್ರ ತಿಷ್ಠತಿ ।ದೇವ್ಯಾ ದಿವ್ಯಪ್ರಭಾವೇಣ ದಗ್ಧಂ ಸವ್ಯಂಮಮೇಕ್ಷಣಮ್ ॥ ೨೪</p>
	<p>ರೇಣುಧ್ವಸ್ತಮಿವ ಜ್ಯೋತಿಃ ಪಿಂಗಲತ್ವಮುಪಾಗತಮ್ ।ತತೋಽಹಮನ್ಯದ್ವಿಸ್ತೀರ್ಣಂ ಗತ್ವಾ ತಸ್ಯ ಗಿರೇಸ್ತಟಮ್ ॥ ೨೫</p>
	<p>ತೂಷ್ಣೀಂ ವರ್ಷಶತಾನ್ಯಷ್ಟೌ ಸಮಧಾರಂಮಹಾವ್ರತಮ್ ।ಸಮಾಪ್ತೇ ನಿಯಮೇ ತಸ್ಮಿಂಸ್ತತ್ರದೇವೋ ಮಹೇಶ್ವರಃ ॥ ೨೬</p>
	<p>ಪ್ರೀತಃ ಪ್ರೀತೇನ ಮನಸಾ ಪ್ರಾಹವಾಕ್ಯಮಿದಂ ಪ್ರಭುಃ ।ಪೈಂಗಲ್ಯಂ ಯದವಾಪ್ತಂ ಹಿ ದೇವ್ಯಾ ರೂಪನಿರೀಕ್ಷಣಾತ್​ ॥ ೨೭</p>
	<p>ಪ್ರೀತೋಽಸಿ ತವ ಧರ್ಮಜ್ಞ ತಪಸಾ ತೇನಸುವ್ರತ ।ಮಯಾ ಚೈತದ್​ವ್ರತಂ ಚೀರ್ಣಂ ತ್ವಯಾ ಚೈವ ಧನಾಧಿಪ ॥ ೨೮</p>
	<p>ತೃತೀಯಃ ಪುರುಷೋ ನಾಸ್ತಿ ಯಶ್ಚರೇದ್​ವ್ರತಮೀದೃಶಮ್ ।ವ್ರತಂ ಸುದುಷ್ಕರಂ ಹ್ಯೇತನ್ಮಯಾಹ್ಯುತ್ಪಾದಿತಂ ಪುರಾ ॥ ೨೯</p>
	<p>ತತ್ಸಖಿತ್ವಂ ಮಯಾ ಸೌಮ್ಯ ರೋಚಯಸ್ವ ಧನೇಶ್ವರ । ತಪಸಾ ನಿರ್ಜಿತಶ್ಚಾಹಂ ಸಖಾ ಮಮಭವಾನಘ ॥ ೩೦</p>
	<p>ದೇವ್ಯಾ ದಗ್ಧಂ ಪ್ರಭಾವೇಣ ಯಚ್ಚ ಸವ್ಯಂತವೇಕ್ಷಣಮ್ ।ಏಕಾಕ್ಷಿಪಿಂಗಲೇತ್ಯೇವಂ ನಾಮ ಸ್ಥಾಸ್ಯತಿಶಾಶ್ವತಮ್ ॥ ೩೧</p>
	<p>ಏವಂ ತೇನ ಸಖಿತ್ವಂ ಚ ಪ್ರಾಪ್ಯಾನುಜ್ಞಾಂಚ ಶಂಕರಾತ್​ ।ಅಗತ್ಯ ಚ ಶ್ರುತೋಽಯಂ ಮೇ ತವಪಾಪವಿನಿಶ್ಚಯಃ ॥ ೩೨</p>
	<p>ತದಧರ್ಮಿಷ್ಠಸಂಯೋಗಾನ್ನಿವರ್ತ ಕುಲದೂಷಣಾತ್​ ।ಚಿಂತ್ಯತೇ ಹಿ ವಧೋಪಾಯಃ ಸರ್ಷಿಸಂಘೈಃಸುರೈಸ್ತವ ॥ ೩೩</p>
	<p>ಏವಮುಕ್ತೋ ದಶಗ್ರೀವಃ ಕ್ರುದ್ಧಃ ಸಂರಕ್ತಲೋಚನಃ ।ಹಸ್ತೌ ದಂತಾಂಶ್ಚ ಸಂಪೀಡ್ಯ ವಾಕ್ಯಮೇತದುವಾಚ ಹ ॥ ೩೪</p>
	<p>ವಿಜ್ಞಾತಂ ತೇ ಮಯಾ ದೂತ ವಾಕ್ಯಂ ಯಸ್ಯ ಪ್ರಭಾಷಸೇ ।ನೈವ ತ್ವಮಸಿ ನೈವಾಸೌ ಭ್ರಾತ್ರಾ ಯೇನಾಸಿ ಚೋದಿತಃ ॥ ೩೫</p>
	<p>ಹಿತಂ ನೈಷ ಮಮೈತದ್ಧಿ ಬ್ರವೀತಿಧನರಕ್ಷಕಃ ।ಮಹೇಶ್ವರಸಖಿತ್ವಂ ತು ಮೂಢಶ್ರಾವಯಸೇ ಕಿಲ ॥ ೩೬</p>
	<p>ನ ಚೇದಂ ಕ್ಷಮಣೀಯಂ ಮೇ ಯದೇತದ್ಭಾಷಿತಂ ತ್ವಯಾ ।ಯದೇತಾವನ್ಮಯಾ ಕಾಲಂ ದೂತ ತಸ್ಯ ತು ಮಹಿರ್ಷಿತಮ್ ॥ ೩೭</p>
	<p>ನ ಹಂತವ್ಯೋ ಗುರುರ್ಜ್ಯೇಷ್ಠೋಮಯಾಯಮಿತಿ ಮನ್ಯತೇ ।ತಸ್ಯ ತ್ವಿದಾನೀಂ ಶ್ರುತ್ವಾ ಮೇವಾಕ್ಯಮೇಷಾ ಕೃತಾ ಮತಿಃ ॥ ೩೮</p>
	<p>ತ್ರೀನ್​ ಲೋಕಾನಪಿ ಜೇಷ್ಯಾಮಿಬಾಹುವೀರ್ಯಮುಪಾಶ್ರಿತಃ ।ಏತನ್ಮುಹೂರ್ತಮೇವಾಹಂ ತಸ್ಯೈಕಸ್ಯ ತು ವೈ ಕೃತೇ ॥ ೩೯</p>
	<p>ಚತುರೋ ಲೋಕಪಾಲಾಂಸ್ತಾನ್ನಯಿಷ್ಯಾಮಿಯಮಕ್ಷಯಮ್ ।ಏವಮುಕ್ತ್ವಾ ತು ಲಂಕೇಶೋ ದೂತಂ ಖಡ್ಗೇನ ಜಘ್ನಿವಾನ್​ ॥ ೪೦</p>
	<p>ದದೌ ಭಕ್ಷಯಿತುಂ ಹ್ಯೇನಂ ರಾಕ್ಷಸಾನಾಂದುರಾತ್ಮನಾಮ್ ।ತತಃ ಕೃತಸ್ವಸ್ತ್ಯಯನೋರಥಮಾರುಹ್ಯ ರಾವಣಃ ॥ ೪೧</p>
	<p>ತ್ರೈಲೋಕ್ಯವಿಜಯಾಕಾಂಕ್ಷೀ ಯಯೌಯತ್ರ ಧನೇಶ್ವರಃ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯೋದಶಃ ಸರ್ಗಃ</p>
	
	
	<p>ಚತುರ್ದಶಃ ಸರ್ಗಃಯಕ್ಷರಕ್ಷೋಯುದ್ಧಮ್೩೦ ಶ್ಲೋಕಗಳು</p>
	<p>ತತಸ್ತು ಸಚಿವೈಃ ಸಾರ್ಧಂ ಷಡ್ಭಿರ್ನಿತ್ಯಂಬಲೋದ್ಧತೈಃ ।ಮಹೋದರಪ್ರಹಸ್ತಾಭ್ಯಾಂಮಾರೀಚಶುಕಸಾರಣೈಃ ॥ ೧</p>
	<p>ಧೂಮ್ರಾಕ್ಷೇಣ ಚ ವೀರೇಣ ನಿತ್ಯಂಸಮರಗೃಧ್ನುನಾ ।ಸಂವೃತಃ ಪ್ರಯಯೌ ಶ್ರೀಮಾನ್​ಕ್ರೋಧಾಲ್ಲೋಕಾನ್​ ದಹನ್ನಿವ ॥</p>
	<p>ಪುರಾಣಿ ಸ ನದೀಃ ಶೈಲಾನ್​ವನಾನ್ಯುಪವನಾನಿ ಚ ।ಅತಿಕ್ರಮ್ಯ ಮುಹೂರ್ತೇನ ಕೈಲಾಸಂಗಿರಿಮಾಗಮತ್​ ॥ ೩</p>
	<p>ಸಂನಿವಿಷ್ಟಂ ಗಿರೌ ತಸ್ಮಿನ್​ ರಾಕ್ಷಸೇಂದ್ರಂ ನಿಶಮ್ಯ ತು ।ಯುದ್ಧೇಽತ್ಯರ್ಥಕೃತೋತ್ಸಾಹಂದುರಾತ್ಮಾನಂ ಸಮಂತ್ರಿಣಮ್ ॥ ೪</p>
	<p>ಯಕ್ಷಾ ನ ಶೇಕುಃ ಸಂಸ್ಥಾತುಂಪ್ರಮುಖೇ ತಸ್ಯ ರಕ್ಷಸಃ ।ರಾಜ್ಞೋ ಭ್ರಾತೇತಿ ವಿಜ್ಞಾಯ ಗತಾಯತ್ರ ಧನೇಶ್ವರಃ ॥ ೫</p>
	<p>ತೇ ಗತ್ವಾ ಸರ್ವಮಾಚಖ್ಯುರ್ಭಾ್ರತುಸ್ತಸ್ಯಚಿಕೀರ್ಷಿತಮ್ ।ಅನುಜ್ಞಾತಾ ಯುಯುರ್ಹೃಷ್ಟಾ ಯುದ್ಧಾಯ ಧನದೇನ ತೇ ॥</p>
	<p>ತತೋ ಬಲಾನಾಂ ಸಂಕ್ಷೋಭೋವ್ಯವರ್ಧತ ಇವೋದಧೇಃ ।ತಸ್ಯ ನೈರ್ಋತರಾಜಸ್ಯ ಶೈಲಂಸಂಚಾಲಯನ್ನಿವ ॥ ೭</p>
	<p>ತತೋ ಯುದ್ಧಂ ಸಮಭವದ್ಯಕ್ಷರಾಕ್ಷಸಸಂಕುಲಮ್ ।ವ್ಯಥಿತಾಶ್ಚಾಭವಂಸ್ತತ್ರ ಸಚಿವಾರಾಕ್ಷಸಸ್ಯ ತೇ ॥ ೮</p>
	<p>ಸ ದೃಷ್ಟ್ವಾ ತಾದೃಶಂ ಸೈನ್ಯಂದಶಗ್ರೀವೋ ನಿಶಾಚರಃ । ಹರ್ಷನಾದಾನ್​ ಬಹೂನ್​ ಕೃತ್ವಾಸಕ್ರೋಧಾದಭ್ಯಧಾವತ ॥ ೯</p>
	<p>ಯೇ ತು ತೇ ರಾಕ್ಷಸೇಂದ್ರಸ್ಯ ಸಚಿವಾಘೋರವಿಕ್ರಮಾಃ ।ತೇಷಾಂ ಸಹಸ್ರಮೇಕೈಕೋ ಯಕ್ಷಾಣಾಂಸಮಯೋಧಯತ್​ ॥ ೧೦</p>
	<p>ತತೋ ಗದಾಭಿರ್ಮುಸಲೈರಸಿಭಿಃ ಶಕ್ತಿತೋಮರೈಃ ।ಹನ್ಯಮಾನೋ ದಶಗ್ರೀವಸ್ತತ್​ ಸೈನ್ಯಂಸಮಗಾಹತ ॥ ೧೧</p>
	<p>ಸ ನಿರುಚ್ಛ್ವಾಸವತ್ತತ್ರ ವಧ್ಯಮಾನೋದಶಾನನಃ ।ವರ್ಷದ್ಭಿರಿವಜೀಮೂತೈರ್ಧಾರಾಭಿರವರುಧ್ಯತ ॥ ೧೨</p>
	<p>ನ ಚಕಾರ ವ್ಯಥಾಂ ಚೈವಯಕ್ಷಶಸ್ತ್ರೈಃ ಸಮಾಹತಃ ।ಮಹೀಧರಇವಾಂಭೋದೈರ್ಧಾರಾಶತಸಮುಕ್ಷಿತಃ ॥ ೧೩</p>
	<p>ಸ ದುರಾತ್ಮಾ ಸಮುದ್ಯಮ್ಯ ಕಾಲದಂಡೋಪಮಾಂ ಗದಾಮ್ ।ಪ್ರವಿವೇಶ ತತಃ ಸೈನ್ಯಂ ನಯನ್​ಯಕ್ಷಾನ್​ ಯಮಕ್ಷಯಮ್ ॥ ೧೪</p>
	<p>ಸ ಕಕ್ಷಮಿವ ವಿಸ್ತೀರ್ಣಂಶುಷ್ಕೇಂಧನಮಿವಾಕುಲಮ್ ।ವಾತೇನಾಗ್ನಿರಿವಾದೀಪ್ತೋ ಯಕ್ಷಸೈನ್ಯಂದದಾಹ ತತ್​ ॥ ೧೫</p>
	<p>ತೈಸ್ತು ತತ್ರಮಹಾಮಾತ್ಯೈರ್ಮಹೋದರಶುಕಾದಿಭಿಃ ।ಅಲ್ಪಾವಶೇಷಾಸ್ತೇ ಯಕ್ಷಾಃ ಕೃತಾವಾತೈರಿವಾಂಬುದಾಃ ॥ ೧೬</p>
	<p>ಕೇಚಿತ್​ ಸಮಾಹತಾ ಭಗ್ನಾಃ ಪತಿತಾಃ ಸಮರಕ್ಷಿತೌ ।ಓಷ್ಠಾಂಶ್ಚ ದಶನೈಸ್ತೀಕ್ಷ್ಣೈರದಶನ್​ಕುಪಿತಾ ರಣೇ ॥ ೧೭</p>
	<p>ಶ್ರಾಂತಾಶ್ಚಾನ್ಯೋನ್ಯಮಾಲಿಂಗ್ಯ ಭ್ರಷ್ಟಶಸ್ತ್ರಾ ರಣಾಜಿರೇ ।ಸೀದಂತಿ ಚ ತದಾ ಯಕ್ಷಾಃ ಕೂಲಾ ಇವ ಜಲೇನ ಹ ॥ ೧೮</p>
	<p>ಹತಾನಾಂ ಗಚ್ಛತಾಂ ಸ್ವರ್ಗಂ ಯುಧ್ಯತಾಂಪೃಥಿವೀತಲೇ ।ಪ್ರೇಕ್ಷತಾಮೃಷಿಸಂಘಾನಾಂ ನಬಭೂವಾಂತರಂ ದಿವಿ ॥ ೧೯</p>
	<p>ಭಗ್ನಾಂಸ್ತು ತಾನ್​ ಸಮಾಲಕ್ಷ್ಯ ಯಕ್ಷೇಂದ್ರಾಂಸ್ತು ಮಹಾಬಲಾನ್​ ।ಧನಾಧ್ಯಕ್ಷೋ ಮಹಾಬಾಹುಃ ಪ್ರೇಷಯಾಮಾಸ ಯಕ್ಷಕಾನ್​ ॥ ೨೦</p>
	<p>ಏತಸ್ಮಿನ್ನಂತರೇ ರಾಮ ವಿಸ್ತೀರ್ಣಬಲವಾಹನಃ ।ಅಗಮತ್​ ಸುಮಹಾನ್​ ಯಕ್ಷೋ ನಾಮ್ನಾ ಸಂಯೋಧಕಂಟಕಃ ॥ ೨೧</p>
	<p>ತೇನ ಚಕ್ರೇಣ ಮಾರೀಚೋ ವಿಷ್ಣುನೇವರಣೇ ಹತಃ ।ಪತಿತೋ ಭೂತಲೇ ಶೈಲಾತ್​ ಕ್ಷೀಣಪುಣ್ಯಇವಾಂಬರಾತ್​ ॥ ೨೨</p>
	<p>ಸಸಂಜ್ಞಸ್ತು ಮುಹೂರ್ತೇನ ಸ ವಿಶ್ರಮ್ಯನಿಶಾಚರಃ । ತಂ ಯಕ್ಷಂ ಯೋಧಯಾಮಾಸ ಸ ಚಭಗ್ನಃ ಪ್ರದುದ್ರುವೇ ॥ ೨೩</p>
	<p>ತತಃ ಕಾಂಚನಚಿತ್ರಾಂಗಂ ವೈದೂರ್ಯರಜಸೋಕ್ಷಿತಮ್ ।ಮರ್ಯಾದಾಂ ಪ್ರತಿಹಾರಾಣಾಂತೋರಣಾಂತರಮಾವಿಶತ್​ ॥ ೨೪</p>
	<p>ತಂ ತು ರಾಜನ್​ ದಶಗ್ರೀವಂ ಪ್ರವಿಶಂತಂ ನಿಶಾಚರಮ್ ।ಸೂರ್ಯಭಾನುರಿತಿ ಖ್ಯಾತೋ ದ್ವಾರಪಾಲೋನ್ಯವಾರಯತ್​ ॥ ೨೫</p>
	<p>ಸ ವಾರ್ಯಮಾಣೋ ಯಕ್ಷೇಣ ಪ್ರವಿವೇಶನಿಶಾಚರಃ ।ಯದಾ ತು ವಾರಿತೋ ರಾಮ ನ ವ್ಯತಿಷ್ಠತ್​ ಸರಾಕ್ಷಸಃ ॥ ೨೬</p>
	<p>ತತಸ್ತೋರತಮುತ್ಪಾಟ್ಯ ತೇನ ಯಕ್ಷೇಣತಾಡಿತಃ ।ರುಧಿರಂ ಪ್ರಸ್ರವನ್​ ಭಾತಿ ಶೈಲೋಧಾತುಸ್ರವೈರಿವ ॥ ೨೭</p>
	<p>ಸ ಶೈಲಶಿಖರಾಭೇಣ ತೋರಣೇನಸಮಾಹತಃ ।ಜಗಾಮ ನ ಕ್ಷತಿಂ ವೀರೋ ವರದಾನಾತ್​ಸ್ವಯಂಭುವಃ ॥ ೨೮</p>
	<p>ತೇನೈವ ತೋರಣೇನಾಥಯಕ್ಷಸ್ತೇನಾಭಿತಾಡಿತಃ ।ನಾದೃಶ್ಯತ ತದಾ ಯಕ್ಷೋ ಭಸ್ಮೀಕೃತತನುಸ್ತದಾ ॥ ೨೯</p>
	<p>ತತಃ ಪ್ರದುದ್ರುವುಃ ಸರ್ವೇ ದೃಷ್ಟ್ವಾರಕ್ಷಃಪರಾಕ್ರಮಮ್ ।ತತೋ ನದೀರ್ಗುಹಾಶ್ಚೈವ ವಿವಿಶುರ್ಭಯಪೀಡಿತಾಃ ॥ ೩೦</p>
	<p>ತ್ಯಕ್ತಪ್ರಹರಣಾಃ ಶಾಂತಾವಿವಿರ್ಣವದನಾಸ್ತದಾ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ದಶಃ ಸರ್ಗಃ</p>
	
	
	<p>ಪಂಚದಶಃ ಸರ್ಗಃಪುಷ್ಪಕಹರಣಮ್೪೫ ಶ್ಲೋಕಗಳು</p>
	<p>ತತಸ್ತಾಂಲ್ಲಕ್ಷ್ಯ ವಿತ್ರಸ್ತಾನ್​ಯಕ್ಷೇಂದ್ರಾಂಶ್ಚ ಸಹಸ್ರಶಃ ।ಧನಾಧ್ಯಕ್ಷೋ ಮಹಾಯಕ್ಷಂ ಮಾಣಿಚಾರಮಥಾಬ್ರವೀತ್​ ॥ ೧</p>
	<p>ರಾವಣಂ ಜಹಿ ಯಕ್ಷೇಂದ್ರ ದುರ್ವೃತ್ತಂಪಾಪಚೇತಸಮ್ ।ಶರಣಂ ಭವ ವೀರಾಣಾಂ ಯಕ್ಷಾಣಾಂಯುದ್ಧಶಾಲಿನಾಮ್ ॥ ೨</p>
	<p>ಏವಮುಕ್ತೋ ಮಹಾಬಾಹುರ್ಮಾಣಿಭದ್ರಃ ಸುದುರ್ಜಯಃ ।ವೃತೋ ಯಕ್ಷಸಹಸ್ರೈಸ್ತು ಚತುರ್ಭಿಃ ಸಮಯೋಧಯತ್​ ॥ ೩</p>
	<p>ತಂ ಗದಾಮುಸಲಾಪ್ರಾಸೈಃಶಕ್ತಿತೋಮರಮುದ್ಗರೈಃ ।ಅಭಿಘ್ನಂತಸ್ತದಾ ಯಕ್ಷಾ ರಾಕ್ಷಸಾನ್​ಸಮುಪಾದ್ರವನ್​ ॥ ೪</p>
	<p>ಕುರ್ವಂತಸ್ತುಮುಲಂ ಯುದ್ಧಂಚರಂತಃ ಶ್ಯೇನವಲ್ಲಘು ।ಬಾಢಂ ಪ್ರಯಚ್ಛ ನೇಚ್ಛಾಮಿದೀಯತಾಮಿತಿ ಭಾಷಿಣಃ ॥ ೫</p>
	<p>ತತೋ ದೇವಾಃ ಸಗಂಧರ್ವಾ ಋಷಯೋಬ್ರಹ್ಮವಾದಿನಃ ।ದೃಷ್ಟ್ವಾ ತತ್ತುಮುಲಂ ಯುದ್ಧಂಪರಂ ವಿಸ್ಮಯಮಾಗಮನ್​ ॥ ೬</p>
	<p>ಯಕ್ಷಾಣಾಂ ತು ಪ್ರಹಸ್ತೇನ ಸಹಸ್ರಂನಿಹತಂ ರಣೇ ।ಮಹೋದರೇಣ ಚಾವಿಧ್ಯ ಸಹಸ್ರಮಪರಂಹತಮ್ ॥ ೭</p>
	<p>ಕ್ರುದ್ಧೇನ ಚ ತದಾ ರಾಜನ್​ ಮಾರೀಚೇನಯುಯುತ್ಸುನಾ ।ನಿಮೇಷಾಂತರಮಾತ್ರೇಣ ದ್ವೇ ಸಹಸ್ರೇ ನಿಪಾತಿತೇ ॥ ೮</p>
	<p>ಕ್ವ ಚ ಯಕ್ಷಾರ್ಜವಂ ಯುದ್ಧಂ ಕ್ವ ಚ ಮಾಯಾಬಲಾಶ್ರಯಮ್ ।ರಕ್ಷಸಾಂ ಪುರುಷವ್ಯಾಘ್ರ ತೇನ ತೇತೇಽಭ್ಯಧಿಕಾ ಯುಧಿ ॥ ೯</p>
	<p>ಧೂಮ್ರಾಕ್ಷೇಣ ಸಮಾಗಮ್ಯ ಮಾಣಿಭದ್ರೋ ಮಹಾರಣೇ ।ಮುಸಲೇನೋರಸಿ ಕ್ರೋಧಾತ್ತಾಡಿತೋ ನಚ ಕಂಪಿತಃ ॥ ೧೦</p>
	<p>ತತೋ ಗದಾಂ ಸಮಾವಿಧ್ಯ ಮಾಣಿಭದ್ರೇಣರಾಕ್ಷಸಃ ।ಧೂಮ್ರಾಕ್ಷಸ್ತಾಡಿತೋ ಮೂರ್ಧಿ್ನ ವಿಹ್ವಲಃಸ ಪಪಾತ ಹ ॥ ೧೧</p>
	<p>ಧೂಮ್ರಾಕ್ಷಂ ತಾಡಿತಂ ದೃಷ್ಟ್ವಾ ಪತಿತಂಶೋಣಿತೋಕ್ಷಿತಮ್ ।ಅಭ್ಯಧಾವತ ಸಂಗ್ರಾಮೇ ಮಾಣಿಭದ್ರಂದಶಾನನಃ ॥ ೧೨</p>
	<p>ತಂ ಕ್ರುದ್ಧಮಭಿಧಾವಂತಂ ಮಾಣಿಭದ್ರೋ ದಶಾನನಮ್ । ಶಕ್ತಿಭಿಸ್ತಾಡಯಾಮಾಸತಿಸೃಭಿರ್ಯಕ್ಷಪುಂಗವಃ ॥೧೩</p>
	<p>ತಾಡಿತೋ ಮಾಣಿಭದ್ರಸ್ಯ ಮುಕುಟೇಪ್ರಾಹರದ್ರಣೇ ।ತಸ್ಯ ತೇನ ಪ್ರಹಾರೇಣ ಮುಕುಟಂಪಾರ್ಶ್ವಮಾಗತಮ್ ॥ ೧೪</p>
	<p>ತತಃ ಸಂಯುಧ್ಯಮಾನೇನ ವಿಷ್ಟಬ್ಧೋನ ವ್ಯಕಂಪತ ।ತದಾಪ್ರಭೃತಿ ಯಕ್ಷೋಽಸೌಪಾರ್ಶ್ವಮೌಲಿರಿತಿ ಸ್ಮೃತಃ ॥ ೧೫</p>
	<p>ತಸ್ಮಿಂಸ್ತು ವಿಮುಖೇ ಯಕ್ಷೇಮಾಣಿಭದ್ರೇ ಮಹಾತ್ಮನಿ ।ಸಂನಾದಃ ಸುಮಹಾನ್​ ರಾಜಂಸ್ತಸ್ಮಿನ್​ ಶೈಲೇವ್ಯವರ್ಧತ ॥ ೧೬</p>
	<p>ತತೋ ದೂರಾತ್​ ಪ್ರದದೃಶೇಧನಾಧ್ಯಕ್ಷೋ ಗದಾಧರಃ ।ಶುಕ್ರಪ್ರೋಷ್ಠಪದಾಭ್ಯಾಂ ಚಶಂಖಪದ್ಮಸಮಾವೃತಃ ॥ ೧೭</p>
	<p>ಸ ದೃಷ್ಟ್ವಾ ಭ್ರಾತರಂ ಸಂಖ್ಯೇ ಶಾಪಾದ್ವಿಭ್ರಷ್ಟಗೌರವಮ್ ।ಉವಾಚ ವಚನಂ ಧೀಮಾನ್​ ಯುಕ್ತಂ ಪೈತಾಮಹೇ ಕುಲೇ ॥ ೧೮</p>
	<p>ಯನ್ಮಯಾ ವಾರ್ಯಮಾಣಸ್ತ್ವಂನಾವಗಚ್ಛಸಿ ದುರ್ಮತೇ ।ಪಶ್ಚಾದಸ್ಯ ಫಲಂ ಪ್ರಾಪ್ಯ ಜ್ಞಾಸ್ಯಸೇನಿರಯಂ ಗತಃ ॥ ೧೯</p>
	<p>ಯೋ ಹಿ ಮೋಹಾದ್ವಿಷಂ ಪೀತ್ವಾ ನಾವಗಚ್ಛತಿದುರ್ಮತಿಃ । ಸ ತಸ್ಯ ಪರಿಣಾಮಾಂತೇ ಜಾನೀತೇ ಕರ್ಮಣಃ ಫಲಮ್ ॥ ೨೦</p>
	<p>ದೇವತಾ ನಾಭಿನಂದತಿ ಧರ್ಮಯುಕ್ತೇನ ಕೇನಚಿತ್​ ।ಯೇನ ತ್ವಮೀದೃಶಂ ಭಾವಂ ನೀತಃ ಸನ್ನಾವಬುಧ್ಯಸೇ ॥ ೨೧</p>
	<p>ಮಾತರಂ ಪಿತರಂ ಯೋ ಹಿ ಆಚಾರ್ಯಂಚಾವಮನ್ಯತೇ ।ಸ ಪಶ್ಯತಿ ಫಲಂ ತಸ್ಯ ಪ್ರೇತರಾಜವಶಂಗತಃ ॥ ೨೨</p>
	<p>ಅಧ್ರುವೇ ಹಿ ಶರೀರೇ ಯೋ ನ ಕರೋತಿತಪೋರ್ಽಜನಮ್ ।ಸ ಪಶ್ಚಾತ್ತಪ್ಯತೇ ಮೂಢೋ ಮೃತೋದೃಷ್ಟ್ವಾತ್ಮನೋ ಗತಿಮ್ ॥ ೨೩</p>
	<p>ಧರ್ಮಾದ್ರಾಜ್ಯಂ ಧನಂ ಸೌಖ್ಯಮಧರ್ಮಾದ್ದುಃಖಮೇವ ಚ ।ತಸ್ಮಾದ್ಧರ್ಮಂ ಧನಂ ಸುಖಾರ್ಥಾಯಕುರ್ಯಾತ್​ ಪಾಪಂ ವಿಸರ್ಜಯೇತ್​ ॥೨೪</p>
	<p>ಪಾಪಸ್ಯ ಹಿ ಫಲಂ ದುಃಖಂತದ್ಭೋಕ್ತವ್ಯಮಿಹಾತ್ಮನಾ ।ತಸ್ಮಾದಾತ್ಮಾಪಘಾತಾರ್ಥಂ ಮೂಢಃ ಪಾಪಂಕರಿಷ್ಯತಿ ॥ ೨೫</p>
	<p>ಕಸ್ಯಚಿನ್ನ ಹಿ ದುರ್ಬುದ್ಧೇಶ್ಛಂದತೋಜಾಯತೇ ಮತಿಃ ।ಯಾದೃಶಂ ಕುರುತೇ ಕರ್ಮ ತಾದೃಶಂಫಲಮಶ್ನುತೇ ॥ ೨೬</p>
	<p>ಬುದ್ಧಿಂ ರೂಪಂ ಬಲಂ ಪುತ್ರಾನ್​ ವಿತ್ತಂಧೀರತ್ತ್ವಮೇವ ಚ ।ಪ್ರಾಪ್ನುವಂತಿ ನರಾ ಲೋಕೇ ನಿರ್ಜಿತಂಪುಣ್ಯಕರ್ಮಭಿಃ ॥ ೨೭</p>
	<p>ಏವಂ ನಿರಯಗಾಮೀ ತ್ವಂ ಯಸ್ಯ ತೇಮತಿರೀದೃಶೀ ।ನ ತ್ವಾಂ ಸಮಭಿಭಾಷಿಷ್ಯೇಽಸದ್ವೃತ್ತೇಷ್ವೇಷನಿರ್ಣಯಃ ॥ ೨೮</p>
	<p>ಏವಮುಕ್ತಾಸ್ತತಸ್ತೇನ ತಸ್ಯಾಮಾತ್ಯಾಃ ಸಮಾಹತಾಃ ।ಮಾರೀಚಪ್ರಮುಖಾಃ ಸರ್ವೇ ವಿಮುಖಾವಿಪ್ರದುದ್ರುವುಃ ॥ ೨೯</p>
	<p>ತತಸ್ತೇನ ದಶಗ್ರೀವೋಯಕ್ಷೇಂದ್ರೇಣ ಮಹಾತ್ಮನಾ ।ಗದಯಾಭಿಹತೋ ಮೂರ್ಧ್ನಿ ನ ಚ ಸ್ಥಾನಾತ್​ ಪ್ರಕಂಪಿತಃ ॥ ೩೦</p>
	<p>ತತಸ್ತೌ ರಾಮ ನಿಘ್ನಂತೌ ತದಾನ್ಯೋನ್ಯಂಮಹಾಮೃಧೇ ।ನ ವಿಹ್ವಲೌ ನ ಚ ಶ್ರಾಂತೌ ಬಭೂವತುರಮರ್ಷಣೌ ॥ ೩೧</p>
	<p>ಆಗ್ನೇಯಮಸ್ತ್ರಂ ತಸ್ಮೈ ಸಮುಮೋಚ ಧನದಸ್ತದಾ ।ರಾಕ್ಷಸೇಂದ್ರೋ ವಾರುಣೇನ ತದಸ್ತ್ರಂಪ್ರತ್ಯವಾರಯತ್​ ॥ ೩೨</p>
	<p>ತತೋ ಮಾಯಾಂ ಪ್ರವಿಷ್ಟೋಽಸೌರಾಕ್ಷಸೀಂ ರಾಕ್ಷಸೇಶ್ವರಃ ।ರೂಪಾಣಾಂ ಶತಸಾಹಸ್ರಂ ವಿನಾಶಾಯಚಕಾರ ಚ ॥ ೩೩</p>
	<p><span>ವ್ಯಾಘ್ರೋ ವರಾಹೋ ಜೀಮೂತಃಪರ್ವತಃ ಸಾಗರೋ ದ್ರುಮಃ ।ಯಕ್ಷೋ ದೈತ್ಯಸ್ವರೂಪೀ ಚಸೋಽದೃಶ್ಯತ ದಶಾನನಃ ॥ ೩೪</span></p>
	<p>ಬಹೂನಿ ಚ ಕರೋತಿ ಸ್ಮ ದೃಶ್ಯತೇ ನತ್ವಸೌ ತತಃ ।ಪ್ರತಿಗೃಹ್ಯ ತತೋ ರಾಮ ಮಹದಸ್ತ್ರಂದಶಾನನಃ ॥ ೩೫</p>
	<p>ಜಘಾನ ಮೂರ್ಧ್ನಿ ಧನದಂ ವ್ಯಾವಿಧ್ಯ ಮಹತೀಂ ಗದಾಮ್ ।ಏವಂ ಸ ತೇನಾಭಿಹತೋ ವಿಹ್ವಲಃ ಶೋಣಿತೋಕ್ಷಿತಃ ॥ ೩೬</p>
	<p>ಕೃತ್ತಮೂಲ ಇವಾಶೋಕೋ ನಿಪಪಾತ ಧನಾಧಿಪಃ ।ತತಃ ಪದ್ಮಾದಿಭಿಸ್ತತ್ರ ನಿಧಿಭಿಃ ಸತದಾವೃತಃ ॥ ೩೭</p>
	<p>ಧನದೋಚ್ಛ್ವಾಸಿತಸ್ತೈಸ್ತು ವನಮಾನೀಯ ನಂದನಮ್ ।ನಿರ್ಜಿತ್ಯ ರಾಕ್ಷಸೇಂದ್ರಸ್ತಂ ಧನದಂಹೃಷ್ಟಮಾನಸಃ ॥ ೩೮</p>
	<p>ಪುಷ್ಪಕಂ ತಸ್ಯ ಜಗ್ರಾಹ ವಿಮಾನಂಜುಯಲಕ್ಷಣಮ್ ।ಕಾಂಚನಸ್ತಂಭಸಂವೀತಂವೈದೂರ್ಯಮಣಿತೋರಣಮ್ ॥ ೩೯</p>
	<p>ಮುಕ್ತಾಜಾಲಪ್ರತಿಚ್ಛನ್ನಂ ಸರ್ವಕಾಮಫಲದ್ರುಮಮ್ ।ಮನೋಜವಂ ಕಾಮಗಮಂ ಕಾಮರೂಪಂವಿಹಂಗಮಮ್ ॥ ೪೦</p>
	<p>ಮಣಿಕಾಂಚನಸೋಪಾನಂ ತಪ್ತ ಕಾಂಚನವೇದಿಕಮ್ ।ದೇವೋಪವಾಹ್ಯಕಮಕ್ಷಯ್ಯಂ ಸದಾದೃಷ್ಟಿಮನಃಸಖಮ್ ॥ ೪೧</p>
	<p>ಬಹ್ವಾಶ್ಚರ್ಯಂ ಭಕ್ತಿಚಿತ್ರಂ ಬ್ರಹ್ಮಣಾಪರಿನಿರ್ಮಿತಮ್ ।ನಿರ್ಮಿತಂ ಸರ್ವಕಾಮೈಸ್ತುಮನೋಹರಮನುತ್ತಮಮ್ ॥ ೪೨</p>
	<p>ನ ತು ಶೀತಂ ನ ಚೋಷ್ಣಂ ಚಸರ್ವರ್ತುಸುಖದಂ ಶುಭಮ್ ।ಸ ತಂ ರಾಜಾ ಸಮಾರುಹ್ಯ ಕಾಮಗಂವೀರ್ಯನಿರ್ಜಿತಮ್ ॥ ೪೩</p>
	<p>ಜಿತಂ ತ್ರಿಭುವನಂ ಮೇನೇ ದರ್ಪೋತ್ಸೇಕಾತ್​ ಸುದುರ್ಮತಿಃ ।ಜಿತ್ವಾ ವೈಶ್ರವಣಂ ದೇವಂ ಕೈಲಾಸಾತ್​ಸಮವಾತರತ್​ ॥ ೪೪</p>
	<p>ಸ್ವತೇಜಸಾ ವಿಪುಲಮವಾಪ್ಯ ತಂ ಜಯಂಪ್ರತಾಪವಾನ್​ ವಿಮಲಕಿರೀಟಹಾರವಾನ್​ ।ರರಾಜ ವೈ ಪರಮವಿಮಾನಮಾಸ್ಥಿತೋನಿಶಾಚರಃ ಸದಸಿ ಗತೋಯಥಾನಲಃ ॥ ೪೫</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚದಶಃ ಸರ್ಗಃ</p>
	
	
	<p>ಷೋಡಶಃ ಸರ್ಗಃರಾವಣನಾಮಪ್ರಾಪ್ತಿಃ೫೦ ಶ್ಲೋಕಗಳು</p>
	<p>ಸ ಜಿತ್ವಾ ಧನದಂ ರಾಮ ಭ್ರಾತರಂರಾಕ್ಷಸಾಧಿಪಃ ।ಮಹಾಸೇನಪ್ರಸೂತಿಂ ತದ್ಯಯೌಶರವಣಂ ಮಹತ್​ ॥ ೧</p>
	<p>ಅಥಾಪಶ್ಯದ್ದಶಗ್ರೀವೋ ರೌಕ್ಮಂ ಶರವಣಂಮಹತ್​ । ಗಭಸ್ತಿಜಾಲಸಂವೀತಂ ದ್ವಿತೀಯಮಿವಭಾಸ್ಕರಮ್ ॥ ೨</p>
	<p>ಸ ಪರ್ವತಂ ಸಮಾರುಹ್ಯ ಕಂಚಿದ್ರಮ್ಯವನಾಂತರಮ್ ।ಅಪಶ್ಯತ್​ ಪುಷ್ಪಕಂ ತತ್ರ ರಾಮವಿಷ್ಟಂಭಿತಂ ತದಾ ॥ ೩</p>
	<p>ವಿಷ್ಟಬ್ಧಂ ಪುಷ್ಪಕಂ ದೃಷ್ಟ್ವಾ ಹ್ಯಗಮಂಕಾಮಗಂ ಕೃತಮ್ ।ಅಚಿಂತಯದ್ರಾಕ್ಷಸೇಂದ್ರಃ ಸಚಿವೈಸ್ತೈಃಸಮಾವೃತಃ ॥ ೪</p>
	<p>ಕಿಂ ನಿಮಿತ್ತಂ ಚೇಚ್ಛಯಾ ಮೇ ನೇದಂಗಚ್ಛತಿ ಪುಷ್ಪಕಮ್ ।ಪರ್ವತಸ್ಯೋಪರಿಸ್ಥಸ್ಯ ಕರ್ಮೇದಂಕಸ್ಯಚಿದ್ಭವೇತ್​ ॥ ೫</p>
	<p>ತತೋಽಬ್ರವೀತ್ತದಾ ರಾಮ ಮಾರೀಚೋ ಬುದ್ಧಿಕೋವಿದಃ ।ನೇದಂ ನಿಷ್ಕಾರಣಂ ರಾಜನ್​ ಪುಷ್ಪಕಂ ಯನ್ನಗಚ್ಛತಿ ॥ ೬</p>
	<p>ಅಥವಾ ಪುಷ್ಪಕಮಿದಂಧನಧಾನ್ನಾನ್ನವಾಹನಮ್ ।ಅತೋ ನಿಃಸ್ಪಂದಮಭವದ್ಧನಾಧ್ಯಕ್ಷವಿನಾಕೃತಮ್॥ ೭</p>
	<p>ಇತಿ ವಾಕ್ಯಾಂತರೇ ತಸ್ಯ ಕರಾಲಃ ಕೃಷ್ಣಪಿಂಗಲಃ ।ವಾಮನೋ ವಿಕಟೋ ಮುಂಡೀ ನಂದೀ ಪ್ರಹ್ವಭುಜೋ ಬಲೀ ॥ ೮</p>
	<p>ತತಃ ಪಾರ್ಶ್ವಮುಪಾಗಮ್ಯ ಭವಸ್ಯಾನುಚರೋಽಬ್ರವೀತ್​ । ನಂದೀಶ್ವರೋ ವಚಶ್ಚೇದಂರಾಕ್ಷಸೇಂದ್ರಮಶಂಕಿತಃ ॥</p>
	<p>ನಿವರ್ತಸ್ಯ ದಶಗ್ರೀವ ಶೈಲೇ ಕ್ರೀಡತಿಶಂಕರಃ ।ಸುಪರ್ಣನಾಗಯಕ್ಷಾಣಾಂದೇವಗಂಧರ್ವರಕ್ಷಸಾಮ್ ॥ ೧೦</p>
	<p>ಸರ್ವೇಷಾಮೇವ ಭೂತಾನಾಮಗಮ್ಯಃ ಪರ್ವತಃ ಕೃತಃ ।ತನ್ನಿವರ್ತಸ್ಯ ದುರ್ಬುದ್ಧೇ ಮಾವಿನಾಶಮವಾಪ್ಸ್ಯಸಿ ॥ ೧೧</p>
	<p>ಇತಿ ನಂದಿವಚಃ ಶ್ರುತ್ವಾ ಕ್ರೋಧಾತ್​ ಕಂಪಿತಕುಂಡಲಃ ।ರೋಷಾತ್ತು ತಾಮ್ರನಯನಃಪುಷ್ಪಕಾದವರುಹ್ಯ ಸಃ ॥ ೧೨</p>
	<p>ಕೋಽಯಂ ಶಂಕರ ಇತ್ಯುಕ್ತ್ವಾಶೈಲಮೂಲಮುಪಾಗತಃ ।ಸೋಽಪಶ್ಯನ್ನಂದಿನಂ ತತ್ರದೇವಸ್ಯಾದೂರತಃ ಸ್ಥಿತಮ್ ॥ ೧೩</p>
	<p>ದೀಪ್ತಂ ಶೂಲಮವಷ್ಟಭ್ಯ ದ್ವಿತೀಯಮಿವಶಂಕರಮ್ ।ತಂ ದೃಷ್ಟ್ವಾವಾನರಮುಖಮವಜ್ಞಾಯಸ ರಾಕ್ಷಸಃ ॥ ೧೪</p>
	<p>ಪ್ರಹಾಸಂ ಮುಮುಚೇ ತತ್ರ ಸತೋಯಇವ ತೋಯದಃ ।ತಂ ಕ್ರುದ್ಧೋ ಭಗವಾನ್ನಂದೀ ಶಂಕರಸ್ಯಾಪರಾ ತನುಃ ॥ ೧೫</p>
	<p>ಅಬ್ರವೀತ್ತತ್ರ ತದ್ರಕ್ಷೋದಶಾನನಮುಪಸ್ಥಿತಮ್ ।ಯಸ್ಮಾದ್ವಾನರರೂಪಂ ಮಾಮವಜ್ಞಾಯದಶಾನನ ॥ ೧೬</p>
	<p>ಅಶನೀಪಾತಸಂಕಾಶಮುಪಹಾಸಂಪ್ರಮುಕ್ತವಾನ್​ ।ತಸ್ಮಾನ್ಮದ್ರೂಪಸಂಪನ್ನಾ ಮದ್ವೀರ್ಯಸಮತೇಜಸಃ ॥ ೧೭</p>
	<p>ಉತ್ಪತ್ಸ್ಯಂತಿವಧಾರ್ಥಂ ಹಿ ಕುಲಸ್ಯ ತವವಾನರಾಃ ।ನಖದಂಷ್ಟ್ರಾಯುಧಾಃ ಕ್ರೂರಾಮನಃಸಂಪಾತರಂಹಸಃ ॥ ೧೮</p>
	<p>ಯುದ್ಧೋನ್ಮತ್ತಾ ಬಲೋದ್ರಿಕ್ತಾಃ ಶೈಲಾಇವ ವಿಸರ್ಪಿಣಃ ।ತೇ ತವ ಪ್ರಬಲಂ ದರ್ಪಮುತ್ಸೇಧಂ ಚಪೃಥಗ್ವಿಧಮ್ ॥ ೧೯</p>
	<p>ವ್ಯಪನೇಷ್ಯಂತಿ ಸಂಭೂಯಸಹಾಮಾತ್ಯಸುತಸ್ಯ ಚ ।ಕಿಂ ತ್ವಿದಾನೀಂ ಮಯಾ ಶಕ್ಷ್ಯಂ ಹಂತುಂತ್ವಾಂ ಹೇ ನಿಶಾಚರ ॥ ೨೦</p>
	<p>ನ ಹಂತವ್ಯೋ ಹತಸ್ತ್ವಂಹಿ ಪೂರ್ವಮೇವಸ್ವಕರ್ಮಭಿಃ ।ಇತ್ಯುದೀರಿತವಾಕ್ಯೇ ತು ದೇವೇ ತಸ್ಮಿನ್​ಮಹಾತ್ಮನಿ ॥ ೨೧</p>
	<p>ದೇವದುಂದುಭಯೋ ನೇದುಃ ಪುಷ್ಪವೃಷ್ಟಿಶ್ಚ ಖಾಚ್ಚ್ಯುತಾ ।ಅಚಿಂತಯಿತ್ವಾ ಸ ತದಾ ನಂದಿವಾಕ್ಯಂ ಮಹಾಬಲಃ॥ ೨೨ ಪರ್ವತಂ ತು ಸಮಾಸಾದ್ಯ ವಾಕ್ಯಮಾಹದಶಾನನಃ ।ಪುಷ್ಪಕಸ್ಯ ಗತಿಶ್ಛಿನ್ನಾ ಯತ್ಕೃತೇಮಮ ಗಚ್ಛತಃ ॥ ೨೩</p>
	<p>ತಮಿಮಂ ಶೈಲಮುನ್ಮೂಲಂ ಕರೋಮಿತವ ಗೋಪತೇ ।ಕೇನ ಪ್ರಭಾವೇಣ ಭವೋ ನಿತ್ಯಂ ಕ್ರೀಡತಿರಾಜವತ್​ ॥ ೨೪</p>
	<p>ವಿಜ್ಞಾತವ್ಯಂ ನ ಜಾನೀತೇ ಭಯಸ್ಥಾನಮುಪಸ್ಥಿತಮ್ ।ಏವಮುಕತ್ತ್ವಾ ತತೋ ರಾಮ ಭುಜಾನ್​ವಿಕ್ಷಿಪ್ಯ ಪರ್ವತೇ ॥ ೨೫</p>
	<p>ತೋಲಯಾಮಾಸ ತಂ ಶೈಲಂ ಸ ಶೈಲಃ ಸಮಕಂಪತ ।ಚಾಲನಾತ್​ ಪರ್ವತಸ್ಯೈವ ಗಣಾ ದೇವಸ್ಯಕಂಪಿತಾಃ ॥ ೨೬</p>
	<p>ಚಚಾಲ ಪಾರ್ವತೀ ಚಾಪಿ ತದಾಶ್ಲಿಷ್ಟಾ ಮಹೇಶ್ವರಮ್ ।ತತೋ ರಾಮ ಮಹಾದೇವೋ ದೇವಾನಾಂಪ್ರವರೋ ಹರಃ ॥ ೨೭</p>
	<p>ಪಾದಾಂಗುಷ್ಠೇನ ತಂ ಶೈಲಂಪೀಡಯಾಮಾಸ ಲೀಲಯಾ ।ಪೀಡಿತಾಸ್ತು ತತಸ್ತಸ್ಯ ಶೈಲಸ್ಯಾಧೋಗತಾಭುಜಾಃ ॥ ೨೮</p>
	<p>ವಿಸ್ಮಿತಾಶ್ಚಾಭವಂಸ್ತತ್ರ ಸಚಿವಾಸ್ತಸ್ಯ ರಕ್ಷಸಃ ।ರಕ್ಷಸಾ ತೇನ ರೋಷಾಚ್ಚ ಭುಜಾನಾಂಪೀಡನಾತ್ತದಾ ॥ ೨೯</p>
	<p>ಮುಕ್ತೋ ವಿರಾವಃ ಸಹಸಾ ತ್ರೈಲೋಕ್ಯಂಯೇನ ಕಂಪಿತಮ್ । ಮೇನಿರೇ ವಜ್ರನಿಷ್ಪೇಷಂ ತಸ್ಯಾಮಾತ್ಯಾ ಯುಗಕ್ಷಯೇ ॥ ೩೦</p>
	<p>ತದಾ ವರ್ತ್ಮಸ್ಥಚಲಿತಾ ದೇವಾಇಂದ್ರಪುರೋಗಮಾಃ ।ಸಮುದ್ರಾಶ್ಚಾಪಿ ಸಂಕ್ಷುಬ್ಧಾಶ್ಚಲಿತಾಶ್ಚಾಪಿಪರ್ವತಾಃ ॥ ೩೧</p>
	<p>ಯಕ್ಷಾ ವಿದ್ಯಾಧರಾಃ ಸಿದ್ಧಾಃ ಕಿಮೇತದಿತಿಚಾಬ್ರುವನ್​ ।ಅಥ ತೇ ಮಂತ್ರಿಣಸ್ತಸ್ಯ ವಿಕ್ರೋಶಂತಮಥಾಽಬ್ರುವನ್​ ॥ ೩೨</p>
	<p>ತೋಷಯಸ್ವ ಮಹಾದೇವಂನೀಲಕಂಠಮುಮಾಪತಿಮ್ ।ತಮೃತೇ ಶರಣಂ ನಾನ್ಯಂಪಶ್ಯಾಮೋಽತ್ರ ದಶಾನನ ॥ ೩೩</p>
	<p>ಸ್ತುತಿಭಿಃ ಪ್ರಣತೋ ಭೂತ್ವಾ ತಮೇವಶರಣಂ ವ್ರಜ ।ಕೃಪಾಲುಃ ಶಂಕರಸ್ತುಷ್ಟಃ ಪ್ರಸಾದಂತೇ ವಿಧಾಸ್ಯತಿ ॥ ೩೪</p>
	<p>ಏವಮುಕ್ತಸ್ತದಾಮಾತ್ಯೈಸ್ತುಷ್ಟಾವವೃಷಭಧ್ವಜಮ್ ।ಸಾಮಭಿರ್ವಿವಿಧೈಃ ಸ್ತೋತ್ರೈಃ ಪ್ರಣಮ್ಯಸ ದಶಾನನಃ ॥ ೩೫</p>
	<p>ಸಂವತ್ಸರಸಹಸ್ರಂ ತು ರುದತೋರಕ್ಷಸೋ ಗತಮ್ ।ತತಃ ಪ್ರೀತೋ ಮಹಾದೇವಃ ಶೈಲಾಗ್ರೇವಿಷ್ಠಿತಃ ಪ್ರಭುಃ ॥ ೩೬</p>
	<p><span>ಮುಕ್ತ್ವಾ ಚಾಸ್ಯ ಭುಜಾನ್​ ರಾಮ ಪ್ರಾಹವಾಕ್ಯಂ ದಶಾನನಮ್ । ಪ್ರೀತೋಽಸ್ಮಿ ತವ ವೀರ್ಯಸ್ಯ ಶೌಂಡೀರ್ಯಾಚ್ಚ ದಶಾನನ ॥ </span>೩೭</p>
	<p>ಶೈಲಾಕ್ರಾಂತೇನ ಯೋ ಮುಕ್ತಸ್ತ್ವಯಾ ರಾವಃ ಸುದಾರುಣಃ ।ಯಸ್ಮಾಲ್ಲೋಕತ್ರಯಂ ಚೈತದ್ರಾವಿತಂಭಯಮಾಗತಮ್ ॥ ೩೮</p>
	<p>ತಸ್ಮಾತ್ತ್ವಂ ರಾವಣೋ ನಾಮ ನಾಮ್ನಾ ರಾಜನ್​ ಭವಿಷ್ಯಸಿ ।ದೇವತಾ ಮಾನುಷಾ ಯಕ್ಷಾ ಯೇ ಚಾನ್ಯೇಜಗತೀತಲೇ ॥ ೩೯</p>
	<p>ಏವಂ ತ್ವಾಮಭಿಧಾಸ್ಯಂತಿ ರಾವಣಂಲೋಕರಾವಣಮ್ ।ಗಚ್ಛ ಪೌಲಸ್ತ್ಯ ವಿಷ್ರಬ್ಧಂ ಪಥಾ ಯೇನತ್ವಮಿಚ್ಛಸಿ ॥ ೪೦</p>
	<p>ಮಯಾ ಚೈವಾಭ್ಯನುಜ್ಞಾತೋ ರಾಕ್ಷಸಾಧಿಪ ಗಮ್ಯತಾಮ್ ।ಏವಮುಕ್ತಸ್ತು ಲಂಕೇಶಃ ಶಂಭುನಾಸ್ವಯಮಬ್ರವೀತ್​ ॥ ೪೧</p>
	<p>ಪ್ರೀತೋ ಯದಿ ಮಹಾದೇವ ವರಂ ಮೇದೇಹಿ ಯಾಚತಃ ।ಅವಧ್ಯತ್ವಂ ಮಯಾ ಪ್ರಾಪ್ತಂ ದೇವಗಂಧರ್ವದಾನವೈಃ ॥ ೪೨</p>
	<p>ರಾಕ್ಷಸೈರ್ಗುಹ್ಯಕೈರ್ನಾಗೈರ್ಯೇ ಚಾನ್ಯೇಬಲವತ್ತರಾಃ ।ಮಾನುಷಾನ್ನ ಗಣೇ ದೇವ ಸ್ವಲ್ಪಾಸ್ತೇಮಮ ಸಂಮತಾಃ ॥ ೪೩</p>
	<p>ದೀರ್ಘಮಾಯುಶ್ಚ ಮೇ ಪ್ರಾಪ್ತಂ ಬ್ರಹ್ಮಣಸ್ತ್ರಿಪುರಾಂತಕಃ ।ವಾಂಛಿತಂ ಚಾಯುಷಃ ಶೇಷಂ ಶಸ್ತ್ರಂತ್ವಂ ಚ ಪ್ರಯಚ್ಛ ಮೇ ॥ ೪೪</p>
	<p>ಏವಮುಕ್ತಸ್ತತಸ್ತೇನ ರಾವಣೇನ ಸಶಂಕರಃ ।ದದೌ ಖಡ್ಗಂ ಮಹಾದೀಪ್ತಂ ಚಂದ್ರಹಾಸಮಿತಿಶ್ರುತಮ್ ॥ ೪೫</p>
	<p>ಆಯುಷಶ್ಚಾವಾಶೇಷಂ ಚ ದದೌಭೂತಪತಿಸ್ತದಾ ।ದತ್ತ್ವೋವಾಚ ತತಃ ಶಂಭುರ್ನಾವಜ್ಞೇಯಮಿದಂ ತ್ವಯಾ ॥ ೪೬</p>
	<p>ಅವಜ್ಞಾತಂ ಯದಿ ಹಿ ತೇ ಮಾಮೇವೈಷ್ಯತ್ಯಸಂಶಯಃ ।ಏವಂ ಮಹೇಶ್ವರೇಣೈವ ಕೃತನಾಮಾ ಸರಾವಣಃ ॥ ೪೭</p>
	<p>ಅಭಿವಾದ್ಯ ಮಹಾದೇವಮಾರುರೋಹಾಥಪುಷ್ಪಕಮ್ ।ತತೋ ಮಹೀತಲೇ ರಾಮ ಪರಿಚಕ್ರಾಮರಾವಣಃ ॥ ೪೮</p>
	<p>ಕ್ಷತ್ರಿಯಾನ್​ ಸುಮಹಾವೀರ್ಯಾನ್​ಬಾಧಮಾನ ಇತಸ್ತತಃ ।ಕೇಚಿತ್ತೇಜಸ್ವಿನಃ ಶೂರಾಃ ಕ್ಷತ್ತ್ರಿಯಾಯುದ್ಧದುರ್ಮದಾಃ ॥ ೪೯</p>
	<p>ತಚ್ಛಾಸನಮಕುರ್ವಂತೋ ವಿನೇಶುಃಸಪರಿಚ್ಛದಾಃ ।ಅಪರೇ ದುರ್ಜಯಂ ರಕ್ಷೋ ಜಾನಂತಃ ಪ್ರಾಜ್ಞಸಂಮತಾಃ ॥ ೫೦</p>
	<p>ಜಿತಾಃ ಸ್ಮ ಇತ್ಯಭಾಷಂತ ರಾಕ್ಷಸಂಬಲದರ್ಪಿತಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷೋಡಶಃ ಸರ್ಗಃ</p>
	
	
	<p>ಸಪ್ತದಶಃ ಸರ್ಗಃವೇದವತೀಶಾಪಃ ೩೯ ಶ್ಲೋಕಗಳು</p>
	<p>ಅಥ ರಾಜನ್​ ಮಹಾಬಾಹುರ್ವಿಚರನ್​ ಸಮಹೀತಲೇ ।ಹಿಮವತ್ಸಾನುಮಾಸಾದ್ಯ ಪರಿಚಕ್ರಾಮರಾವಣಃ ॥ ೧</p>
	<p>ತತ್ರಾಪಶ್ಯತ್​ ಸ ವೈ ಕನ್ಯಾಂಕೃಷ್ಣಾಜಿನಜಟಾಧರಾಮ್ ।ಆರ್ಷೇಣ ವಿಧಿನಾ ಚೈನಾಂ ದೀಪ್ಯಂತೀಂದೇವತಾಮಿವ ॥ ೨</p>
	<p>ಸ ದೃಷ್ಟ್ವಾ ರೂಪಸಂಪನ್ನಾಂ ಕನ್ಯಾಂ ತಾಂಸುಮಹಾವ್ರತಾಮ್ ।ಕಾಮಮೋಹಪರೀತಾತ್ಮಾ ಪಪ್ರಚ್ಛ ಪ್ರಹಸನ್ನಿವ ॥ ೩</p>
	<p>ಕಿಮಿದಂ ವರ್ತಸೇ ಭದ್ರೇ ವಿರುದ್ಧಂಯೌವನಸ್ಯ ತೇ ।ನ ಹಿ ಯುಕ್ತಾ ತವೈತಸ್ಯ ರೂಪಸ್ಯ ತಪಸಃ ಕ್ರಿಯಾ ॥ ೪</p>
	<p>ರೂಪಂ ತೇಽನುಪಮಂ ಭೀರುಕಾಮೋನ್ಮಾದಕರಂ ನೃಣಾಮ್ ।ನ ಯುಕ್ತಂ ತಪಸಿ ಸ್ಥಾತುಂ ನಿರ್ಗತೋಹ್ಯೇಷ ನಿರ್ಣಯಃ ॥ ೫</p>
	<p>ಕಸ್ಯಾಸಿ ಕಿಮಿದಂ ಭದ್ರೇ ಕಶ್ಚ ಭರ್ತಾವರಾನನೇ । ಯೇನ ಸಂಭುಜ್ಯಸೇ ಭೀರು ಸ ನರಃ ಪುಣ್ಯಭಾಗ್ಭುವಿ ॥ ೬</p>
	<p>ಪೃಚ್ಛತಃ ಶಂಸ ಮೇ ಸರ್ವಂ ಕಸ್ಯ ಹೇತೋಃ ಪರಿಶ್ರಮಃ ।ಏವಮುಕ್ತಾ ತು ಸಾ ಕನ್ಯಾ ರಾವಣೇನಯಶಸ್ವಿನೀ ॥ ೭</p>
	<p>ಅಬ್ರವೀದ್ವಿಧಿವತ್​ ಕೃತ್ವಾ ತಸ್ಯಾತಿಥ್ಯಂತಪೋಧನಾ ।ಕುಶಧ್ವಜೋ ಮಮ ಪಿತಾಬ್ರಹ್ಮರ್ಷಿರಮಿತಪ್ರಭಃ ॥ ೮</p>
	<p>ಬೃಹಸ್ಪತಿಸುತಃ ಶ್ರೀಮಾನ್​ ಬುದ್ಧ್ಯಾ ತುಲ್ಯೋ ಬೃಹಸ್ಪತೇಃ ।ತಸ್ಯಾಹಂ ಕುರ್ವತೋ ನಿತ್ಯಂ ವೇದಾಭ್ಯಾಸಂಮಹಾತ್ಮನಃ ॥ ೯</p>
	<p>ಸಂಭೂತಾ ವಾಙ್ಮಯೀ ಕನ್ಯಾ ನಾಮ್ನಾ ವೇದವತೀ ಸ್ಮೃತಾ ।ತತೋ ದೇವಾಃ ಸಗಂಧರ್ವಾ ಯಕ್ಷರಾಕ್ಷಸಪನ್ನಗಾಃ ॥ ೧೦</p>
	<p>ತೇಽಪಿ ಗತ್ವಾ ಹಿ ಪಿತರಂ ವರಣಂರೋಚಯಂತಿ ಮೇ ।ನ ಚ ಮಾಂ ಸ ಪಿತಾ ತೇಭ್ಯೋ ದತ್ತವಾನ್​ರಾಕ್ಷಸರ್ಷಭ ॥ ೧೧</p>
	<p>ಕಾರಣಂ ತದ್ವದಿಷ್ಯಾಮಿ ನಿಶಾಚರ ನಿಶಾಮಯ।ಪಿತುಸ್ತು ಮಮ ಜಾಮಾತಾ ವಿಷ್ಣುಃ ಕಿಲ ಸುರೇಶ್ವರಃ ॥ ೧೨</p>
	<p>ಅಭಿಪ್ರೇತಸ್ತ್ರಿಲೋಕೇಶಸ್ತಸ್ಮಾನ್ನಾನ್ಯಸ್ಯ ಮೇ ಪಿತಾ । ದಾತುಮಿಚ್ಛತಿ ತಸ್ಮೈ ತು ತಚ್ಛ್ರುತ್ವಾಬಲದರ್ಪಿತಃ ॥ ೧೩</p>
	<p>ದಂಭುರ್ನಾಮ ತತೋ ರಾಜಾ ದೈತ್ಯಾನಾಂಕುಪಿತೋಽಭವತ್​ ।ತೇನ ರಾತ್ರೌ ಶಯಾನೋ ಮೇ ಪಿತಾಪಾಪೇನ ಹಿಂಸಿತಃ ॥ ೧೪</p>
	<p>ತತೋ ಮೇ ಜನನೀ ದೀನಾ ತಚ್ಛರೀರಂಪಿತುರ್ಮಮ ।ಪರಿಷ್ವಜ್ಯ ಮಹಾಭಾಗಾ ಪ್ರವಿಷ್ಟಾ ಹವ್ಯವಾಹನಮ್ ॥ ೧೫</p>
	<p>ತತೋ ಮನೋರಥಂ ಸತ್ಯಂಪಿತುರ್ನಾರಾಯಣಂ ಪ್ರತಿ ।ಕರೋಮೀತಿ ತಮೇವಾಹಂ ಹೃದಯೇನಸಮುದ್ವಹೇ ॥ ೧೬</p>
	<p>ಇತಿ ಪ್ರತಿಜ್ಞಾಮಾರುಹ್ಯ ಚರಾಮಿ ವಿಪುಲಂತಪಃ ।ಏತತ್ತೇ ಸರ್ವಮಾಖ್ಯಾತಂ ಮಯಾರಾಕ್ಷಸಪುಂಗವ ॥ ೧೭</p>
	<p>ನಾರಾಯಣೋ ಮಮ ಪತಿರ್ನ ತ್ವನ್ಯಃ ಪುರುಷೋತ್ತಮಾತ್​ ।ಆಶ್ರಯೇ ನಿಯಮಂ ಘೋರಂನಾರಾಯಣಪರೀಪ್ಸಯಾ ॥ ೧೮</p>
	<p>ವಿಜ್ಞಾತಸ್ತ್ವಂ ಹಿ ಮೇ ರಾಜನ್​ ಗಚ್ಛ ಪೌಲಸ್ತ್ಯನಂದನ ।ಜಾನಾಮಿ ತಪಸಾ ಸರ್ವಂ ತ್ರೈಲೋಕ್ಯೇಯದ್ಧಿ ವರ್ತತೇ ॥ ೧೯</p>
	<p><span>ಸೋಽಬ್ರವೀದ್ರಾವಣೋ ಭೂಯಸ್ತಾಂಕನ್ಯಾಂ ಸುಮಹಾವ್ರತಾಮ್ ।ಅವರುಹ್ಯ ವಿಮಾನಾಗ್ರಾತ್​ಕಂದರ್ಪಶರಪೀಡಿತಃ ॥ ೨೦ </span></p>
	<p>ಅವಲಿಪ್ತಾಸಿ ಸುಶ್ರೋಣಿ ಯಸ್ಯಾಸ್ತೇಮತಿರೀದೃಶೀ ।ವೃದ್ಧಾನಾಂ ಮೃಗಶಾವಾಕ್ಷಿ ಭ್ರಾಜತೇಪುಣ್ಯಸಂಚಯಃ ॥ ೨೧</p>
	<p>ತ್ವಂ ಸರ್ವಗುಣಸಂಪನ್ನಾ ನಾರ್ಹಸೇವಕ್ತುಮೀದೃಶಮ್ ।ತ್ರೈಲೋಕ್ಯಸುಂದರೀ ಭೀರುಯೌವನಂ ತೇಽತಿವರ್ತತೇ ॥ ೨೨</p>
	<p>ಅಹಂ ಲಂಕಾಪತಿರ್ಭದ್ರೇ ದಶಗ್ರೀವ ಇತಿ ಶ್ರುತಃ ।ತಸ್ಯ ಮೇ ಭವ ಭಾರ್ಯಾ ತ್ವಂಭುಂಕ್ಷ್ವ ಭೋಗಾನ್ಯಥಾಸುಖಮ್ ॥ ೨೩</p>
	<p>ಕಶ್ಚ ತಾವದಸೌ ಯಂ ತ್ವಂವಿಷ್ಣುರಿತ್ಯಭಿಭಾಷಸೇ ।ವೀರ್ಯೇಣ ತಪಸಾ ಚೈವ ಭೋಗೇನ ಚಬಲೇನ ಚ ॥ ೨೪</p>
	<p>ನ ಮಯಾ ಸ ಸಮೋ ಭದ್ರೇ ಯಂ ತ್ವಂಕಾಮಯಸೇಽಂಗನೇ ।ಇತ್ಯುಕ್ತವತಿ ತಸ್ಮಿಂಸ್ತು ವೇದವತ್ಯಥಸಾಬ್ರವಿತ್​ ॥ ೨೫</p>
	<p>ಮಾ ಮೈನಮಿತಿ ಸಾ ಕನ್ಯಾ ತಮುವಾಚ ನಿಶಾಚರಮ್ ।ತ್ರೈಲೋಕ್ಯಧಿಪತಿಂ ವಿಷ್ಣುಂಸರ್ವಲೋಕನಮಸ್ಕೃತಮ್ ॥ ೨೬</p>
	<p>ತ್ವದೃತೇ ರಾಕ್ಷಸೇಂದ್ರಾನ್ಯಃ ಕೋಽವಮನ್ಯೇತ ಬುದ್ಧಿಮಾನ್​ ।ಏವಮುಕ್ತಸ್ತಯಾ ತತ್ರ ವೇದವತ್ಯಾ ನಿಶಾಚರಃ ॥ ೨೭</p>
	<p>ಮೂರ್ಧಜೇಷು ತದಾ ಕನ್ಯಾಂ ಕರಾಗ್ರೇಣಪರಾಮೃಶತ್​ ।ತತೋ ವೇದವತೀ ಕ್ರುದ್ಧಾ ಕೇಶಾನ್​ ಹಸ್ತೇನ ಸಾಚ್ಛಿನತ್​ ॥ ೨೮</p>
	<p>ಅಸಿರ್ಭೂತ್ವಾ ಕರಸ್ತಸ್ಯಾಃ ಕೇಶಾಂಶ್ಛಿನ್ನಾಂಸ್ತದಾಕರೋತ್​ ।ಸಾ ಜ್ವಲಂತೀವ ರೋಷೇಣ ದಹಂತೀವ ನಿಶಾಚರಮ್ ॥ ೨೯</p>
	<p>ಉವಾಚಾಗ್ನಿಂ ಸಮಾಧಾಯ ಮರಣಾಯಕೃತತ್ವರಾ ।ಧರ್ಷಿತಾಯಾಸ್ತ್ವಯಾನಾರ್ಯ ನ ಮೇಜೀವಿತಮಿಷ್ಯತೇ ॥ ೩೦</p>
	<p>ರಕ್ಷಸ್ತಸ್ಮಾತ್​ ಪ್ರವೇಕ್ಷ್ಯಾಮಿಪಶ್ಯತಸ್ತೇ ಹುತಾಶನಮ್ ।ಯಸ್ಮಾತ್ತು ಧರ್ಷಿತಾ ಚಾಹಂ ತ್ವಯಾಪಾಪಾತ್ಮನಾ ವನೇ ॥ ೩೧</p>
	<p>ತಸ್ಮಾತ್ತವ ವಧಾರ್ಥಂ ಸಮುತ್ಪತ್ಸ್ಯೇಹ್ಯಹಂ ಪುನಃ ।ನ ಹಿ ಶಕ್ಯಂ ಸ್ತ್ರಿಯಾ ಹಂತುಂ ಪುರುಷಃ ಪಾಪನಿಶ್ಚಯಃ ॥ ೩೨</p>
	<p>ಶಾಪೇ ತ್ವಯಿ ಮಹೋತ್ಸೃಷ್ಟೇತಪಸಶ್ಚ ವ್ಯಯೋ ಭವೇತ್​ ।ಯದಿ ತ್ವಸ್ತಿ ಮಯಾ ಕಿಂಚಿತ್​ ಕೃತಂ ದತ್ತಂಹುತಂ ತಥಾ ॥ ೩೩</p>
	<p>ತಸ್ಮಾತ್ತ್ವಯೋನಿಜಾ ಸಾಧ್ವೀಭವೇಯಂಧರ್ಮಿಣಃ ಸುತಾ ।ಏವಮುಕ್ತ್ವಾ ಪ್ರವಿಷ್ಟಾ ಸಾ ಜ್ವಲಿತಂಜಾತವೇದಸಮ್ ॥ ೩೪</p>
	<p>ಪಪಾತ ಚ ದಿವೋ ದಿವ್ಯಾ ಪುಷ್ಪವೃಷ್ಟಿಃ ಸಮಂತತಃ ।ಸೈಷಾ ಜನಕರಾಜಸ್ಯ ಪ್ರಸೂತಾ ತನಯಾಪ್ರಭೋ ॥ ೩೫</p>
	<p>ತವ ಭಾರ್ಯಾ ಮಹಾಬಾಹೋ ವಿಷ್ಣುಸ್ತ್ವಂಹಿ ಸನಾತನಃ ।ಪೂರ್ವಂ ಕ್ರೋಧಹತಃ ಶತ್ರುರ್ಯಯಾಸೌ ನಿಹತಸ್ತಯಾ ॥ ೩೬</p>
	<p>ಉಪಾಶ್ರಯಿತ್ವಾ ಶೈಲಾಭಸ್ತವವೀರ್ಯಮಮಾನುಷಮ್ ।ಏವಮೇಷಾ ಮಹಾಭಾಗಾಮರ್ತೆ್ಯÃಷೂತ್ಪತ್ಸ್ಯಸೇ ಪುನಃ ॥ ೩೭</p>
	<p>ಕ್ಷೇತ್ರೇ ಹಲಮುಖೋತ್ಕೃಷ್ಟೇವೇದ್ಯಾಮಗ್ನಿಶಿಖೋಪಮಾ ।ಏಷಾ ವೇದವತೀ ನಾಮ ಪೂರ್ವಮಾಸೀತ್​ಕೃತೇ ಯುಗೇ ॥ ೩೮</p>
	<p>ತ್ರೇತಾಯುಗಮನುಪ್ರಾಪ್ಯ ವಧಾರ್ಥಂ ತಸ್ಯ ರಕ್ಷಸಃ ।ಉತ್ಪನ್ನಾ ಮೈಥಿಲಕುಲೇ ಜನಕಸ್ಯ ಮಹಾತ್ಮನಃ ॥ ೩೯</p>
	<p>ಸೀತೋತ್ಪನ್ನಾ ತು ಸೀತೇತಿ ಮಾನುಷೈಃಪುನರುಚ್ಯತೇ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತದಶಃ ಸರ್ಗಃ</p>
	
	<p><span>ತ್ರ </span>ಅಷ್ಟಾದಶಃ ಸರ್ಗಃಮರುತ್ತವಿಜಯಃ೩೫ ಶ್ಲೋಕಗಳು</p>
	<p>ಪ್ರವಿಷ್ಟಾಯಾಂ ಹುತಾಶಂ ತುವೇದವತ್ಯಾಂ ಸ ರಾವಣಃ ।ಪುಷ್ಪಕಂ ತು ಸಮಾರುಹ್ಯ ಪರಿಚಕ್ರಾಮಮೇದಿನೀಮ್ ॥ ೧</p>
	<p>ತತೋ ಮರುತ್ತಂ ನೃಪತಿಂ ಯಜಂತಂಸಹ ದೈವತೈಃ ।ಉಶೀರಬೀಜಮಾಸಾದ್ಯ ದದರ್ಶ ಸ ತು ರಾವಣಃ॥ ೨</p>
	<p>ಸಂವರ್ತೋ ನಾಮ ಬ್ರಹ್ಮರ್ಷಿಃ ಸಾಕ್ಷಾದ್ಭ್ರಾತಾಬೃಹಸ್ಪತೇಃ ।ಯಾಜಯಾಮಾಸ ಧರ್ಮಜ್ಞಃ ಸುಮೇರ್ದೇವಗಣೈರ್ವೃತಃ ॥</p>
	<p>ದೃಷ್ಟ್ವಾ ದೇವಾಸ್ತು ತದ್ರಕ್ಷೋವರದಾನೇನ ದುರ್ಜಯಮ್ ।ತಿರ್ಯಗ್ಯೋನಿಂ ಸಮಾವಿಷ್ಟಾಸ್ತಸ್ಯ ದರ್ಶನಭೀರವಃ ॥ ೪</p>
	<p>ಇಂದ್ರೋ ಮಯೂರಃ ಸಂವೃತ್ತೋಧರ್ಮರಾಜಸ್ತು ವಾಯಸಃ ।ಕೃಕಲಾಸೋ ಧನಾಧ್ಯಕ್ಷೋ ಹಂಸಶ್ಚವರುಣೋಽಭವತ್​ ॥ ೫</p>
	<p>ಅನ್ಯೇಷ್ವಪಿ ಗತೇಷ್ವೇವಂದೇವೇಷ್ವರಿನಿಷೂದನ ।ರಾವಣಃ ಪ್ರಾವಿಶದ್ಯಜ್ಞಂ ಸಾರಮೇಯಇವಾಶುಚಿಃ ॥ ೬</p>
	<p><span>ಸ ಚ ರಾಜಾನಮಾಸಾದ್ಯ ರಾವಣೋ ರಾಕ್ಷಸಾಧಿಪಃ ।ಪ್ರಾಹ ಯುದ್ಧಂ ಪ್ರಯಚ್ಛೇತಿ ನಿರ್ಜಿತೋಽಸ್ಮೀತಿ ವಾ ವದ ॥ ೭</span></p>
	<p>ತತೋ ಮರುತೋ ನೃಪತಿಃ ಕೋಭವಾನಿತ್ಯುವಾಚ ತಮ್ ।ಅಪಹಾಸಂ ತತೋ ಮುಕ್ತ್ವಾ ರಾವಣೋವಾಕ್ಯಮಬ್ರವಿತ್​ ॥ ೮</p>
	<p>ಅಕುತೂಹಲಭಾವೇನ ಪ್ರೀತೋಽಸ್ಮಿ ತವ ಪಾರ್ಥಿವ ।ಧನದಸ್ಯಾನುಜೋ ಯೋ ಮಾಂನಾವಗಚ್ಛಸಿ ರಾವಣಮ್ ॥ ೯</p>
	<p>ತ್ರಿಷು ಲೋಕೇಷು ಕೋಽನ್ಯೋಸ್ತಿ ಯೋ ನ ಜಾನಾತಿ ಮೇ ಬಲಮ್ ।ಭ್ರಾತರಂ ಯೇನ ನಿರ್ಜಿತ್ಯವಿಮಾನಮಿದಮಾಹೃತಮ್ ॥ ೧೦</p>
	<p>ತತೋ ಮರುತ್ತಃ ಸ ನೃಪಸ್ತಂರಾವಣಮಥಾಬ್ರವೀತ್​ ।ಧನ್ಯಃ ಖಲು ಭವಾನ್​ ಯೇನ ಜ್ಯೇಷ್ಠೋಭ್ರಾತಾ ರಣೇ ಜಿತಃ ॥ ೧೧</p>
	<p>ನ ತ್ವಯಾ ಸದೃಶಃ ಶ್ಲಾಘ್ಯಸ್ತ್ರಿಷುಲೋಕೇಷು ವಿದ್ಯತೇ ।ಕಂ ತ್ವಂ ಪ್ರಾಕ್ಕೇವಲಂ ಧರ್ಮಂ ಚರಿತ್ವಾಲಬ್ಧವಾನ್​ ವರಮ್ ॥ ೧೨</p>
	<p>ಶ್ರುತಪೂರ್ವಂ ಹಿ ನ ಮಯಾ ಭಾಷಸೇಯಾದೃಶಂ ಸ್ವಯಮ್ ।ತಿಷ್ಠೇದಾನೀಂ ನ ಮೇ ಜೀವನ್​ ಪ್ರತಿಯಾಸ್ಯಸಿ ದುರ್ಮತೇ ॥ ೧೩</p>
	<p>ಅದ್ಯ ತ್ವಾಂ ನಿಶಿತೈರ್ಬಾಣೈಃ ಪ್ರೇಷಯಾಮಿಯಮಕ್ಷಯಮ್ ।ತತಃ ಶರಾಸನಂ ಗೃಹ್ಯ ಸಾಯಕಾಂಶ್ಚನರಾಧಿಪಃ ॥ ೧೪</p>
	<p>ರಣಾಯ ನಿರ್ಯಯೌ ಕ್ರುದ್ಧಃ ಸಂವರ್ತೋ ಮಾರ್ಗಮಾವೃಣೋತ್​ । <span>ಸೋಽಬ್ರವೀತ್​ ಸ್ನೇಹಸಂಯುಕ್ತಂಮರುತ್ತಂ ತಂ ಮಹಾನೃಷಿ ॥ ೧೫ </span></p>
	<p>ಶ್ರೋತವ್ಯಂ ಯದಿ ಮದ್ವಾಕ್ಯಂ ಸಂಪ್ರಹಾರೋ ನ ತೇ ಕ್ಷಮಃ ।ಮಾಹೇಶ್ವರಮಿದಂ ಸತ್ರಮಸಮಾಪ್ತಂಕುಲಂ ದಹೇತ್​ ॥ ೧೬</p>
	<p>ದೀಕ್ಷಿತಸ್ಯ ಕುತೋ ಯುದ್ಧಂ ಕ್ರೋಧಿತ್ವಂ ದೀಕ್ಷಿತೇ ಕುತಃ ।ಸಂಶಯಶ್ಚ ಜಯೇ ನಿತ್ಯಂ ರಾಕ್ಷಸಶ್ಚಸುದುರ್ಜಯಃ ॥ ೧೭</p>
	<p>ಸ ನಿವೃತ್ತೋ ಗುರೋರ್ವಾಕ್ಯಾನ್ಮರುತ್ತಃಪೃಥಿವೀಪತಿಃ ।ವಿಸೃಜ್ಯ ಸಶರಂ ಚಾಪಂ ಸ್ವಸ್ಥೋಮಖಮುಖೋಽಭವತ್​ ॥ ೧೮</p>
	<p>ತತಸ್ತಂ ನಿರ್ಜಿತಂ ಮತ್ವಾಘೋಷಯಾಮಾಸ ವೈ ಶುಕಃ ।ರಾವಣೋಜಯತೀತ್ಕುಚ್ಚೈರ್ಹರ್ಷಾನ್ನಾದಂವಿಮುಕ್ತವಾನ್​ ॥ ೧೯</p>
	<p>ತಾನ್​ ಭಕ್ಷಯಿತ್ವಾ ತತ್ರಸ್ಥಾನ್​ ಮಹರ್ಷೀನ್​ಯಜ್ಞಮಾಗತಾನ್​ ।ವಿತೃಪ್ತೋ ರುಧರೈಸ್ತೇಷಾಂ ಪುನಃ ಸಂಪ್ರಯಯೌ ಮಹೀಮ್ ॥ ೨೦</p>
	<p>ರಾವಣೇ ತು ಗತೇ ದೇವಾಃ ಸೇಂದ್ರಾಶ್ಚೈವ ದಿವೌಕಸಃ ।ತತಃ ಸ್ವಾಂ ಯೋನಿಮಾಸಾದ್ಯ ತಾನಿ ಸತ್ತ್ವಾನಿಚಾಬ್ರುವನ್​ ॥ ೨೧</p>
	<p>ಹರ್ಷಾತ್ತದಾಬ್ರವೀದಿಂದ್ರೋ ಮಯೂರಂನೀಲಬರ್ಹಿಣಮ್ । ಪ್ರೀತೋಽಸ್ಮಿ ತವ ಧರ್ಮಜ್ಞ ಭುಜಂಗಾದ್ಧಿ ನ ತೇ ಭಯಮ್ ॥ ೨೨</p>
	<p>ಇದಂ ನೇತರಸಹಸ್ರಂ ತುಯತ್ತ್ವದ್ಬರ್ಹೇ ಭವಿಷ್ಯತಿ ।ವರ್ಷಮಾಣೇ ಮಯಿ ಮುದಂ ಪ್ರಾಪ್ಸ್ಯಸೇಪ್ರೀತಿಲಕ್ಷಣಮ್ ॥ ೨೩</p>
	<p>ಏವಮಿಂದ್ರೋ ವರಂಪ್ರಾದಾನ್ಮಯೂರಸ್ಯ ಸುರೇಶ್ವರಃ ।ನೀಲಾಃ ಕಿಲ ಪುರಾ ಬರ್ಹಾ ಮಯೂರಾಣಾಂ ನರಾಧಿಪ ॥ ೨೪</p>
	<p>ಸುರಾಧಿಪಾದ್ವರಂ ಪ್ರಾಪ್ಯ ಗತಾಃ ಸರ್ವೇಽಪಿಬರ್ಹಿಣಃ ।ಧರ್ಮರಾಜೋಽಬ್ರವೀದ್ರಾಮ ಪ್ರಾಗ್ವಂಶೇವಾಯಸಂ ಸ್ಥಿತಮ್ ॥ ೨೫</p>
	<p>ಪಕ್ಷಿಂಸ್ತವಾಸ್ಮಿ ಸುಪ್ರೀತಃ ಪ್ರೀತಸ್ಯ ವಚನಂ ಶೃಣು ।ಯಥಾನ್ಯೈರ್ವಿವಿಧೈ ರೋಗೈಃ ಪೀಡ್ಯಂತೇಪ್ರಾಣಿನೋ ಮಯಾ ॥ ೨೬</p>
	<p>ತೇ ನ ತೇ ಪ್ರಭವಿಷ್ಯಂತಿ ಮಯಿ ಪ್ರೀತೇನ ಸಂಶಯಃ ।ಮೃತ್ಯುತಸ್ತೇ ಭಯಂ ನಾಸ್ತಿ ವರಾನ್ಮಮ ವಿಹಂಗಮ ॥ ೨೭</p>
	<p>ಯಾವತ್ತ್ವಾಂ ನ ವಧಿಷ್ಯಂತಿನರಸ್ತಾವದ್ಭವಿಷ್ಯಸಿ ।ಏತೇ ಮದ್ವಿಷಯಸ್ಥಾ ವೈ ಮಾನವಾಃಕ್ಷುದ್ಭಯಾರ್ದಿತಾ ॥ ೨೮</p>
	<p>ತ್ವಯಿ ಭುಕ್ತೇ ತು ತೃಪ್ತಾಸ್ತೇಭವಿಷ್ಯಂತಿ ಸಬಾಂಧವಾಃ ।ವರುಣಸ್ತ್ವಬ್ರವೀದ್ಧಂಸಂಗಂಗಾತೋಯವಿಹಾರಿಣಮ್ ॥ ೨೯</p>
	<p>ಶ್ರೂಯತಾಂ ಪ್ರೀತಿಸಂಯುಕ್ತಂ ವಚಃ ಪತ್ರರಥೇಶ್ವರ ।ವರ್ಣೋ ಮನೋಹರಃ ಸೌಮ್ಯ ಚಂದ್ರಮಂಡಲಸನ್ನಿಭಃ ॥ ೩೦</p>
	<p>ಭವಿಷ್ಯತಿ ತಪೋದಗ್ರಃಶುದ್ಧಫೇನಸಮಪ್ರಭಃ ।ಮಚ್ಛರೀರಂ ಸಮಾಸಾದ್ಯ ಕಾಂತೋ ನಿತ್ಯಂಭವಿಷ್ಯಸಿ ॥ ೩೧</p>
	<p>ಪ್ರಾಪ್ಸ್ಯಸೇ ಚಾತುಲಾಂ ಪ್ರೀತಿಮೇತನ್ಮೇಪ್ರೀತಿಲಕ್ಷಣಮ್ ।ಹಂಸಾನಾಂ ಹಿ ಪುರಾ ರಾಮ ನೀಲವರ್ಣಃ ಸಪಾಂಡರಃ ॥ ೩೨</p>
	<p>ಪಕ್ಷಾ ನೀಲಾಗ್ರಸಂವೀತಾಃ ಕ್ರೋಡಾಃ ಶಷ್ಪಾಗ್ರನಿರ್ಮಲಾಃ ।ಅಥಾಬ್ರವೀದ್ವೈಶ್ರವಣಃ ಕೃಕಲಾಸಂ ಗಿರೌಸ್ಥಿತಮ್ ॥ ೩೩</p>
	<p>ಹೈರಣ್ಯಂ ಸಂಪ್ರಯಚ್ಛಾಮಿ ವರ್ಣಂಪ್ರೀತಸ್ತವಾಪ್ಯಹಮ್ ।ಸದ್ರವ್ಯಂ ಚ ಶಿರೋ ನಿತ್ಯಂ ಭವಿಷ್ಯತಿತವಾಕ್ಷಯಮ್ ॥ ೩೪</p>
	<p>ಏಷ ಕಾಂಚನೋ ವರ್ಣೋ ಮತ್ಪ್ರೀತಾ ತೇಭವಿಷ್ಯತಿ ।ಏವಂ ದತ್ತ್ವಾ ವರಾಂಸ್ತೇಭ್ಯಸ್ತಸ್ಮಿನ್​ಯಜ್ಞೋತ್ಸವೇ ಸುರಾಃ ॥ ೩೫</p>
	<p>ನಿವೃತ್ತಾಃ ಸಹ ರಾಜ್ಞಾ ತೇ ಪುನಃ ಸ್ವಭವನಂ ಗತಾಃ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾದಶಃ ಸರ್ಗಃ</p>
	
	
	<p>ಏಕೋನವಿಂಶಃ ಸರ್ಗಃಅನರಣ್ಯಶಾಪಃ೩೩ ಶ್ಲೋಕಗಳು</p>
	<p>ಅಥ ಜಿತ್ವಾ ಮರುತ್ತಂ ಸ ಪ್ರಯಯೌರಾಕ್ಷಸಾಧಿಪಃ ।ನಗರಾಣಿ ನರೇಂದ್ರಾಣಾಂ ಯುದ್ಧಕಾಂಕ್ಷೀದಶಾನನಃ ॥ ೧</p>
	<p>ಸಮಾಸಾದ್ಯ ತು ರಾಜೇಂದ್ರಾನ್​ಮಹೇಂದ್ರವರುಣೋಪಮಾನ್​ ।ಅಬ್ರವೀದ್ರಾಕ್ಷಸೇಂದ್ರಸ್ತು ಯುದ್ಧಂಮೇ ದೀಯತಾಮಿತಿ ॥ ೨</p>
	<p>ನಿರ್ಜಿತಾಃ ಸ್ಮೇತಿ ವಾ ಬ್ರೂತ ಏಷ ಮೇ ಹಿ ಸುನಿಶ್ಚಯಃ ।ಅನ್ಯಥಾ ಕುರ್ವತಾಮೇವಂ ಮೋಕ್ಷೋ ನೈವೋಪಪದ್ಯತೇ ॥ ೩</p>
	<p>ತತಸ್ತ್ವಭೀರವಃ ಪ್ರಾಜ್ಞಾಃ ಪಾರ್ಥಿನಾಧರ್ಮನಿಶ್ಚಯಾಃ ।ಮಂತ್ರಯಿತ್ವಾ ತತೋಽನ್ಯೋನ್ಯಂ ರಾಜಾನಃ ಸುಮಹಾಬಲಾಃ ॥ ೪</p>
	<p>ನಿರ್ಜಿತಾಃ ಸ್ಮೇತ್ಯಭಾಷಂ ಜ್ಞಾತ್ವಾ ವರಬಲಂರಿಪೋಃ ।ದುಷ್ಯಂತಃ ಸುರಥೋ ಗಾಧಿರ್ಗಯೋರಾಜಾ ಪುರೂರವಾಃ ॥ ೫ <span>ಏತೇ ಸರ್ವೇಽಬ್ರುವಂಸ್ತಾತ ನಿರ್ಜಿತಾಃ ಸ್ಮೇತಿ ಪಾರ್ಥಿವಾಃ ।ಅಥಾಯೋಧ್ಯಾಂ ಸಮಾಸಾದ್ಯ ರಾವಣೋರಾಕ್ಷಸಾಧಿಪಃ ॥ ೬ </span></p>
	<p>ಸುಗುಪ್ತಾಮನರಣ್ಯೇನಶಕ್ರೇಣೇವಾಮರಾವತೀಮ್ ।ಸ ತಂ ಪುರುಷಶಾರ್ದೂಲಂಪುರಂದರಸಮಂ ಬಲೇ ॥ ೭</p>
	<p>ಪ್ರಾಹ ರಾಜಾನಮಾಸಾದ್ಯ ಯುದ್ಧಂ ದೇಹೀತಿರಾವಣಃ ।ನಿರ್ಜಿತೋಽಸ್ಮೀತಿ ವಾ ಬ್ರೂಹಿ ತ್ವಮೇವಂ ಮಮಶಾಸನಮ್ ॥ ೮</p>
	<p>ಅಯೋಧ್ಯಾಧಿಪತಿಸ್ತಸ್ಯ ಶ್ರುತ್ವಾಪಾಪಾತ್ಮನೋ ವಚಃ ।ಅನರಣ್ಯಸ್ತು ಸಂಕ್ರುದ್ಧೋರಾಕ್ಷಸೇಂದ್ರಮಥಾಬ್ರವೀತ್​ ॥ ೯</p>
	<p>ದೀಯತೇ ದ್ವಂದ್ವಯುದ್ಧಂ ತೇ ರಾಕ್ಷಸಾಧಿಪತೇ ಮಯಾ ।ಸಂತಿಷ್ಠ ಕ್ಷಿಪ್ರಮಾಯತ್ತೋ ಭವಚೈವಂ ಭವಾಮ್ಯಹಮ್ ॥ ೧೦</p>
	<p>ಅಥ ಪೂರ್ವಂ ಶ್ರುತಾರ್ಧೇನ ನಿರ್ಜಿತಂಸುಮಹದ್ಬಲಮ್ ।ನಿಷ್ಕ್ರಾಮತ್ತನ್ನರೇಂದ್ರಸ್ಯ ಬಲಂರಕ್ಷೋವಧೋದ್ಯತಮ್ ॥ ೧೧</p>
	<p>ನಾಗಾನಾಂ ದಶಸಾಹಸ್ರಂ ವಾಜಿನಾಂ ನಿಯುತಂತಥಾ ।ರಥಾನಾಂ ಬಹುಸಾಹಸ್ರಂ ಪತ್ತೀನಾಂ ಚನರೋತ್ತಮ ॥ ೧೨</p>
	<p>ಮಹೀಂ ಸಂಛಾದ್ಯ ನಿಷ್ಕ್ರಾಂತಂ ಸಪದಾತಿರಥಂರಣೇ । ತತಃ ಪ್ರವೃತ್ತಂ ಸುಮಹದ್ಯುದ್ಧಂಯುದ್ಧವಿಶಾರದ ॥ ೧೩</p>
	<p>ಅನರಣ್ಯಸ್ಯ ನೃಪತೇ ರಾಕ್ಷಸೇಂದ್ರಸ್ಯ ಚಾದ್ಭುತಮ್ ।ತದ್ರವಾಣಬಲಂ ಪ್ರಾಪ್ಯ ಬಲಂ ತಸ್ಯ ಮಹೀಪತೇಃ ॥ ೧೪</p>
	<p>ಪ್ರಾಣಶ್ಯತ ತದಾ ಸರ್ವಂ ಹವ್ಯಂಹುತಮಿವಾನಲೇ ।ಯುದ್ಧ್ವಾ ಚ ಸುಚಿರಂ ಕಾಲಂ ಕೃತ್ವಾವಿಕ್ರಮಮುತ್ತಮಮ್ ॥ ೧೫</p>
	<p>ಪ್ರಜ್ವಲಂತಂ ಸಮಾಸಾದ್ಯ ಕ್ಷಿಪ್ರಮೇವಾವಶೇಷಿತಮ್ ।ಪ್ರಾವಿಶತ್​ ಸಂಕುಲಂ ತತ್ರ ಶಲಭಾ ಇವಪಾವಕಮ್ ॥ ೧೬</p>
	<p>ನಶ್ಯತಿ ಸ್ಮ ಬಲಂ ತತ್ರ ಹವ್ಯಂಹುತಮಿವಾನಲೇ ।ಸೋಽಪಶ್ಯತ್ತನ್ನರೇಂದ್ರಸ್ತು ನಶ್ಯಮಾನಂ ಮಹಾಬಲಮ್ ॥ ೧೭</p>
	<p>ಮಹಾರ್ಣವಂ ಸಮಾಸಾದ್ಯ ವನಾಪಗಶತಂಯಥಾ ।ತತಃ ಶಕ್ರಧನುಃ ಪ್ರಖ್ಯಂ ಧನಿರ್ವಿಸ್ಫಾರಯನ್​ ಸ್ವಯಮ್ ॥ ೧೮</p>
	<p><span>ಆಸಸಾದ ನರೇಂದ್ರಸ್ತ್ವಂ ರಾವಣಂಕ್ರೋಧಮೂರ್ಛಿತಃ ।ಅನರಣ್ಯೇನ ತೇಽಮಾತ್ಯಾ ಮಾರೀಚಶುಕಸಾರಣಾಃ ॥ </span>೧೯</p>
	<p>ಪ್ರಹಸ್ತಸಹಿತಾ ಭಗ್ನಾ ವ್ಯದ್ರವಂತಮೃಗಾ ಇವ । ತತೋ ಬಾಣಶತಾನ್ಯಷ್ಟೌ ಪಾತಯಾಮಾಸಮೂರ್ಧನಿ ॥ ೨೦</p>
	<p>ತಸ್ಯ ರಾಕ್ಷಸರಾಜಸ್ಯ ಇಕ್ಷ್ವಾಕುಕುಲನಂದನಃ ।ತಸ್ಯ ಬಾಣಾಃ ಪತಂತಸ್ತೇ ಚಕ್ರಿರೇ ನಕ್ಷತಿಂ ಕ್ವಚಿತ್​ ॥ ೨೧</p>
	<p>ವಾರಿಧಾರಾ ಇವಾಭ್ರೇಭ್ಯಃ ಪತಂತ್ಯೋಗಿರಿಮೂರ್ಧನಿ ।ತತೋ ರಾಕ್ಷಸರಾಜೇನ ಕ್ರುದ್ಧೇನನೃಪತಿಸ್ತದಾ ॥ ೨೨</p>
	<p>ತಲೇನಾಭಿಹತೋ ಮೂರ್ಧ್ನಿ ಸರಥಾನ್ನಿಪಪಾತ ಹ ।ಸ ರಾಜಾ ಪತಿತೋ ಭೂಮೌ ವಿಹ್ವಲಾಂಗಃ ಪ್ರವೇಪಿತಃ ॥ ೨೩</p>
	<p>ವಜ್ರದಗ್ನ ಇವಾರಣ್ಯೇ ಸಾಲೋ ನಿಪತಿತೋಯಥಾ ।ತಂ ಪ್ರಹಸ್ಯಾಬ್ರವೀದ್ರಕ್ಷ ಇಕ್ಷ್ವಾಕುಂಪೃಥಿವೀಪತಿಮ್ ॥ ೨೪</p>
	<p>ಕಿಮಿದಾನೀಂ ಫಲಂ ಪ್ರಾಪ್ತಂ ತ್ವಯಾ ಮಾಂಪ್ರತಿಯುಧ್ಯತಾ ।ತ್ರೈಲೋಕ್ಯೇ ನಾಸ್ತಿಯೋ ದ್ವಂದ್ವಂ ಮಮ ದದ್ಯಾನ್ನರಾಧಿಪ ॥ ೨೫</p>
	<p>ಶಂಕೇ ಪ್ರಸಕ್ತೋ ಭೋಗೇಷು ನಶೃಣೋಪಿ ಬಲಂ ಮಮ ।ತಸ್ಯೈವಂ ಬ್ರುವತೋ ರಾಜಾಮಂದಾಸುರ್ವಾಕ್ಯಮಬ್ರವೀತ್​ ॥ ೨೬</p>
	<p>ಕಿಂ ಶಕ್ಯಮಿಹ ಕರ್ತುಂ ವೈ ಕಾಲೋ ಹಿದುರತಿಕ್ರಮಃ ।ನ ಹ್ಯಹಂ ನಿರ್ಜಿತೋ ರಕ್ಷಸ್ತ್ವಯಾಚಾತ್ಮಪ್ರಶಂಸಿನಾ ॥ ೨೭</p>
	<p>ಕಾಲೇನೈವ ವಿಪನ್ನೋಽಹಂ ಹೇತುಭೂತಸ್ತು ಮೇ ಭವಾನ್​ ।ಕಿಂ ತ್ವಿದಾನೀಂ ಮಯಾ ಶಕ್ಯಂ ಕರ್ತುಂಪ್ರಾಣಪರಿಕ್ಷಯೇ ॥ ೨೮</p>
	<p>ನ ಹ್ಯಹಂ ವಿಮುಖೋ ರಕ್ಷೋಯುಧ್ಯಮಾನಸ್ತ್ವಯಾ ಹತಃ ।ಇಕ್ಷ್ವಾಕುಪರಿಭಾವಿತ್ವಾದ್ವಚೋ ವಕ್ಷ್ಯಾಮಿರಾಕ್ಷಸ ॥ ೨೯</p>
	<p>ಯದಿ ದತ್ತಂ ಯದಿ ಹುತಂ ಯದಿ ಮೇ ಸುಕೃತಂ ತಪಃ ।ಯದಿ ಗುಪ್ತಾಃ ಪ್ರಜಾಃ ಸಮ್ಯಕ್​ ತದಾಸತ್ಯಂ ವಚೋಽಸ್ತು ಮೇ ॥ ೩೦</p>
	<p>ಉತ್ಪತ್ಸ್ಯತೇ ಕುಲೇ ಹ್ಯಸ್ಮಿನ್ನಿಕ್ಷ್ವಾಕೂಣಾಂ ಮಹಾತ್ಮನಾಮ್ ।ರಾಮೋ ದಾಶರಥಿರ್ನಾಮ ಯಸ್ತೇ ಪ್ರಾಣಾನ್​ಹರಿಷ್ಯತಿ ॥ ೩೧</p>
	<p>ತತೋ ಜಲಧರೋದಗ್ರಸ್ತಾಡಿತೋದೇವದುಂದುಭಿಃ ।ತಸ್ಮಿನ್ನುದಾಹೃತೇ ಶಾಪೇ ಪುಷ್ಪವೃಷ್ಟಿಶ್ಚಖಾಚ್ಚ್ಯುತಾ ॥ ೩೨</p>
	<p>ತತಃ ಸ ರಾಜಾ ರಾಜೇಂದ್ರ ಗತಃ ಸ್ಥಾನಂತ್ರಿವಿಷ್ಟಪಮ್ ।ಸ್ವರ್ಗತೇ ಚ ನೃಪೇ ತಸ್ಮಿನ್​ ರಾಕ್ಷಸಃ ಸೋಽಪಸರ್ಪತ ॥ ೩೩</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನವಿಂಶಃ ಸರ್ಗಃ</p>
	
	
	<p>ವಿಂಶಃ ಸರ್ಗಃರಾವಣಸಂಧುಕ್ಷಣಮ್ ೩೩ ಶ್ಲೋಕಗಳು</p>
	<p>ತತೋ ವಿತ್ರಾಸಯಮ್ ಮರ್ತಾ್ಯನ್​ಪೃಥಿವ್ಯಾಂ ರಾಕ್ಷಸಾಧಿಪಃ ।ಆಸಸಾದ ಘನೇ ತಸ್ಮಿನ್ನಾರದಂ ಮುನಿಪುಂಗವಮ್ ॥ ೧</p>
	<p>ತಸ್ಯಾಭಿವಾದನಂ ಕೃತ್ವಾ ದಶಗ್ರೀವೋ ನಿಶಾಚರಃ ।ಅಬ್ರವೀತ್​ ಕುಶಲಂ ಪೃಷ್ಟ್ವಾಹೇತುಮಾಗಮನಸ್ಯ ಚ ॥ ೨</p>
	<p>ನಾರದಸ್ತು ಮಹಾತೇಜಾದೇವರ್ಷಿರಮಿತಪ್ರಭಃ ।ಅಬ್ರವೀನ್ಮೇಘಪೃಷ್ಠಸ್ಥೋ ರಾವಣಂಪುಷ್ಪಕೇ ಸ್ಥಿತಮ್ ॥ ೩</p>
	<p>ರಾಕ್ಷಸಾಧಿಪತೇ ಸೌಮ್ಯ ತಿಷ್ಠ ವಿಶ್ರವಸಃ ಸುತ ।ಪ್ರೀತೋಽಸ್ಮ್ಯಭಿಜನೋಪೇತವಿಕ್ರಮೈರೂರ್ಜಿತೈಸ್ತವ ॥ ೪</p>
	<p>ವಿಷ್ಣುನಾ ದೈತ್ಯಘಾತೈಶ್ಚಗಂಧರ್ವೋರಗಧರ್ಷಣೈಃ ।ತ್ವಯಾ ಸಮಂ ವಿಮರ್ದೈಶ್ಚ ಭೃಶಂ ಹಿಪರಿತೋಷಿತಃ ॥ ೫</p>
	<p>ಕಿಂಚಿದ್ವಕ್ಷ್ಯಾಮಿ ತಾವತ್ತೇ ಶ್ರೋತವ್ಯಂಶ್ರೋಷ್ಯಸೇ ಯದಿ ।ತನ್ಮೇ ನಿಗದತಸ್ತಾತ ಸಮಾಧಿಂ ಶ್ರವಣೇಕುರು ॥ ೬</p>
	<p>ಕಿಮಯಂ ವಧ್ಯತೇ ತಾತತ್ವಯಾಽವಧ್ಯೇನ ದೈವತೈಃ ।ಹತ ಏವ ಹ್ಯಯಂ ಲೋಕೋ ಯದಾ ಮೃತ್ಯುವಶಂ ಗತಃ ॥ ೭</p>
	<p>ದೇವದಾನವದೈತ್ಯಾನಾಂ ಯಕ್ಷಗಂಧರ್ವರಕ್ಷಸಾಮ್ ।ಅವಧ್ಯೇನ ತ್ವಯಾ ಲೋಕಃ ಕ್ಲೇಷ್ಟುಂಯುಕ್ತೋ ನ ಮಾನುಷಃ ॥ ೮</p>
	<p>ನಿತ್ಯಂ ಶ್ರೇಯಸಿ ಸಂಮೂಢಂ ಮಹದ್ಭಿರ್ವ್ಯಸನನೈರ್ವೃತಮ್ ।ಹನ್ಯಾತ್​ ಕಸ್ತಾದೃಶಂ ಲೋಕಂ ಜರಾವ್ಯಾಧಿಶತೈರ್ಯುತಮ್ ॥ ೯</p>
	<p>ತೈಸ್ತೈರನಿಷ್ಟೋಪಗಮೈರಜಸ್ರಂಯತ್ರ ಕುತ್ರ ಕಃ ।ಮತಿಮಾನ್​ ಮಾನುಷೇ ಲೋಕೇಯುದ್ಧೇನ ಪ್ರಣಯೀ ಭವೇತ್​ ॥ ೧೦</p>
	<p>ಕ್ಷೀಯಮಾಣಂ ದೈವಹತಂ ಕ್ಷುತ್ಪಿಪಾಸಾಜರಾದಿಭಿಃ ।ವಿಷಾದಶೋಕಸಂಮೂಢಃ ಲೋಕಂ ತ್ವಂಕ್ಷಪಯಸ್ವ ಮಾ ॥ ೧೧</p>
	<p>ಪಶ್ಯ ತಾವನ್ಮಹಾಬಾಹೋ ರಾಕ್ಷಸೇಶ್ವರಮಾನುಷಮ್ ।ಮೂಢಮೇವಂ ವಿಚಿತ್ರಾರ್ಥಂ ಯಸ್ಯ ನಜ್ಞಾಯತೇ ಗತಿಃ ॥ ೧೨</p>
	<p>ಕ್ವಚಿದ್ವಾದಿತ್ರನೃತ್ಯಾದಿ ಸೇವ್ಯತೇ ಮುದಿತೈರ್ಜನೈಃ ।ರುದ್ಯತೇಚಾಪರೈರಾರ್ತೈರ್ಧಾರಾಶ್ರುನಯನಾನನೈಃ ॥ ೧೩</p>
	<p>ಮಾತಾಪಿತೃಸುತಸ್ನೇಹೈರ್ಭಾರ್ಯಾಬಂಧುಮನೋರಮೈಃ ।ಮೋಹಿತೋಽಯಂ ಜನೋ ಧ್ವಸ್ತಃ ಕ್ಲೇಶಂ ಸ್ವಂ ನಾವಬುಧ್ಯತೇ ॥ ೧೪</p>
	<p>ಅಲಮೇನಂ ಪರಿಕ್ಲಿಶ್ಯ ಲೋಕಂಮೋಹನಿರಾಕೃತಮ್ ।ಜಿತ ಏವ ತ್ವಯಾ ಸೌಮ್ಯ ಮರ್ತ್ಯಲೋಕೋನ ಸಂಶಯಃ ॥ ೧೫</p>
	<p>ಅವಶ್ಯಮೇಭಿಃ ಸರ್ವೈಶ್ಚ ಗಂತವ್ಯಂಯಮಸಾದನಮ್ ।ತನ್ನಿಗೃಹ್ಣೀಷ್ವ ಪೌಲಸ್ತ್ಯ ಯಮಂಪರಪುರಂಜಯ ॥ ೧೬</p>
	<p>ತಸ್ಮಿನ್​ ಜಿತೇ ಜಿತಂ ಸರ್ವಂ ಭವತ್ಯೇವ ನಸಂಶಯಃ ।ಏವಮುಕ್ತಸ್ತು ಲಂಕೇಶೋದೀಪ್ಯಮಾನಂ ಸ್ವತೇಜಸಾ ॥ ೧೭</p>
	<p>ಅಬ್ರವೀನ್ನಾರದಂ ತತ್ರಸಂಪ್ರಹಸ್ಯಾಭಿವಾದ್ಯ ಚ ।ಮಹರ್ಷೇ ದೇವಗಂಧರ್ವವಿಹಾರಸಮರಪ್ರಿಯ ॥ ೧೮</p>
	<p>ಅಹಂ ಸಮುದ್ಯತೋ ಗಂತುಂ ವಿಜಯಾರ್ಥಂರಸಾತಲಮ್ ।ತತೋ ಲೋಕತ್ರಯಂ ಜಿತ್ವಾ ಸ್ಥಾಪ್ಯ ನಾಗಾನ್​ ಸುರಾನ್​ ವಶೇ ॥ ೧೯</p>
	<p>ಸಮುದ್ರಮಮೃತಾರ್ಥಂ ಚ ಮಥಿಷ್ಯಾಮಿರಸಾಲಯಮ್ ।ಅಥಾಬ್ರವೀದ್ದಶಗ್ರೀವಂ ನಾರದೋಭಗವಾನೃಷಿಃ ॥ ೨೦</p>
	<p>ಕ್ವ ಖಲ್ವಿದಾನೀಂ ಮಾರ್ಗೇಣ ತ್ವಯಾ ಹ್ಯನ್ಯೇನ ಗಮ್ಯತೇ ।ಅಯಂ ಖಲು ಸುದುರ್ಗಮ್ಯಃ ಪ್ರೇತರಾಜಪುರಂ ಪ್ರತಿ ॥೨೧</p>
	<p>ಮಾರ್ಗೋ ಗಚ್ಛತಿ ದುರ್ಧರ್ಷೋಯಮಸ್ಯಾಮಿತ್ರಕರ್ಶನ ।ಸ ತು ಶಾರದಮೇಘಾಭಂ ಹಾಸಂಮುಕ್ತ್ವಾ ದಶಾನನಃ ॥ ೨೨</p>
	<p>ಉವಾಚ ಕೃತಮಿತ್ಯೇವ ವಚನಂ ಚೇದಮಬ್ರವೀತ್​ ।ತಸ್ಮಾದೇವಮಹಂ ಬ್ರಹ್ಮನ್​ವೈವಸ್ವತವಧೋದ್ಯತಃ ॥ ೨೩</p>
	<p>ಗಚ್ಛಾಮಿ ದಕ್ಷಿಣಾಮಾಶಾಂ ಯತ್ರಸೂರ್ಯಾತ್ಮಜೋ ನೃಪಃ ।ಮಯಾ ಹಿ ಭಗವಾನ್​ ಕ್ರೋಧಾತ್​ ಪ್ರತಿಜ್ಞಾತಂ ರಣಾರ್ಥಿನಾ ॥ ೨೪</p>
	<p>ಅವಜೇಷ್ಯಾಮಿ ಚತುರೋ ಲೋಕಪಾಲಾನಿತಿಪ್ರಭೋ ।ತದಿಹ ಪ್ರಸ್ಥಿತೋಽಹಂ ವೈ ಪ್ರೇತರಾಜಪುರಂ ಪ್ರತಿ ॥ ೨೫</p>
	<p>ಪ್ರಾಣಿಸಂಕ್ಲೇಶಕರ್ತಾರಂಯೋಜಯಿಷ್ಯಾಮಿ ಮೃತ್ಯುನಾ ।ಏವಮುಕ್ತ್ವಾ ದಶಗ್ರೀವೋ ಮುನಿಂತಮಭಿವಾದ್ಯ ಚ ॥ ೨೬</p>
	<p>ಪ್ರಯಯೌ ದಕ್ಷಿಣಾಮಾಶಾಂ ಪ್ರಹೃಷ್ಟಃಸಹ ಮಂತ್ರಿಭಿಃ ।ನಾರದಸ್ತು ಮಹಾತೇಜಾ ಮುಹೂರ್ತಂ ಧ್ಯಾನಮಾಸ್ಥಿತಃ ॥ ೨೭</p>
	<p>ಚಿಂತಯಾಮಾಸ ವಿಪ್ರೇಂದ್ರೋ ವಿಧೂಮಇವ ಪಾವಕಃ ।ಯೇನ ಲೋಕಾಸ್ತ್ರಯಃ ಸೇಂದ್ರಾಃ ಕ್ಲಿಶ್ಯಂತೇ ಸಚರಾಚರಾಃ ॥ ೨೮</p>
	<p>ಕ್ಷೀಣೇ ಚಾಯುಷಿ ಧರ್ಮೇಣ ಸ ಕಾಲೋಜೇಷ್ಯತೇ ಕಥಮ್ ।ಸ್ವದತ್ತಕೃತಸಾಕ್ಷೀ ಯೋ ದ್ವಿತೀಯ ಇವಪಾವಕಃ ॥ ೨೯</p>
	<p>ಲಬ್ಧ ಸಂಜ್ಞಾ ವಿಚೇಷ್ಟಂತೇ ಲೋಕಾ ಯಸ್ಯ ಮಹಾತ್ಮನಃ ।ಯಸ್ಯ ನಿತ್ಯಂ ತ್ರಯೋ ಲೋಕಾವಿದ್ರವಂತಿ ಭಯಾರ್ದಿತಾಃ ॥ ೩೦</p>
	<p>ತಂ ಕಥಂ ರಾಕ್ಷಸೇಂದ್ರೋಽಸೌಸ್ವಯಮೇವ ಗಮಿಷ್ಯತಿ ।ಯೋ ವಿಧಾತಾ ಚ ಧಾತಾ ಚ ಸುಕೃತಂದುಷ್ಕೃತಂ ತಥಾ ॥ ೩೧</p>
	<p>ತ್ರೈಲೋಕ್ಯಂ ವಿಜಿತಂ ಯೇನ ತಂ ಕಥಂ ವಿಜಯಿಷ್ಯತೇ ।ಅಪರಂ ಕಿಂತು ಕೃತ್ವೈವ ವಿಧಾನಂಸಂವಿಧಾಸ್ಯತಿ ॥ ೩೨</p>
	<p>ಕೌತೂಹಲಸಮುತ್ಪನ್ನೋ ಯಾಸ್ಯಾಮಿಯಮಸಾದನಮ್ ।ವಿಮರ್ದಂ ದ್ರಷ್ಟುಮನಯೋರ್ಯಮರಾಕ್ಷಸಯೋಃ ಸ್ವಯಮ್ ॥ ೩೩</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ವಿಂಶಃ ಸರ್ಗಃ</p>
	
	
	<p>ಏಕವಿಂಶಃ ಸರ್ಗಃಯಮರಾವಣಯುದ್ಧಮ್೪೬ ಶ್ಲೋಕಗಳು</p>
	<p>ಏವಂ ಸಂಚಿತ್ಯ ವಿಪ್ರೇಂದ್ರೋ ಜಗಾಮಲಘುವಿಕ್ರಮಃ । ಆಖ್ಯಾತುಂ ತದ್ಯಥಾವೃತ್ತಂ ಯಮಸ್ಯ ಸದನಂ ಪ್ರತಿ ॥ ೧</p>
	<p>ಅಪಶ್ಯತ್​ ಸ ಯಮಂ ತತ್ರದೇವಮಗ್ನಿಪುರಸ್ಕೃತಮ್ ।ವಿಧಾನಮುಪತಿಷ್ಠಂತಂ ಪ್ರಾಣಿನೋಯಸ್ಯ ಯಾದೃಶಮ್ ॥ ೨</p>
	<p>ಸ ತು ದೃಷ್ಟ್ವಾ ಯಮಃ ಪ್ರಾಪ್ತಂಮಹರ್ಷಿಂ ತತ್ರ ನಾರದಮ್ ।ಅಬ್ರವೀತ್​ ಸುಖಮಾಸೀನನರ್ಧಮಾವೇದ್ಯಧರ್ಮತಃ ॥ ೩</p>
	<p>ಕಚ್ಚಿತ್​ ಕ್ಷೇಮಂ ನು ದೇವರ್ಷೇಕಚ್ಚಿದ್ಧರ್ಮೋ ನ ನಶ್ಯತಿ ।ಕಿಮಾಗಮನಕೃತ್ಯಂ ತೇದೇವಗಂಧರ್ವಸೇವಿತ ॥ ೪</p>
	<p>ಅಬ್ರವೀತ್ತು ತದಾ ವಾಕ್ಯಂ ನಾರದೋಭಗವಾನೃಷಿಃ ।ಶ್ರೂಯತಾಮಭಿಧಾಸ್ಯಾಮಿ ವಿಧಾನಂ ಚವಿಧೀಯತಾಮ್ ॥ ೫</p>
	<p>ಏಷ ನಾಮ್ನಾ ದಶಗ್ರೀವಃ ಪಿತೃರಾಜ ನಿಶಾಚರಃ ।ಉಪಯಾತಿ ವಶಂ ನೇತುಂ ವಿಕ್ರಮೈಸ್ತ್ವಾಂ ಸುದುರ್ಜಯಮ್ ॥</p>
	<p>ಏತೇನ ಕಾರಣೇನಾಹಂ ತ್ವರಿತೋ ಹ್ಯಾಗತಃಪ್ರಭೋ ।ದಂಡಪ್ರಹರಣಸ್ಯಾದ್ಯ ತವ ಕಿಂನುಭವಿಷ್ಯತಿ ॥ ೭</p>
	<p>ಏತಸ್ಮಿನ್ನಂತರೇದೂರಾದಂಶುಮಂತಮಿವೋದಿತಮ್ ।ದದರ್ಶ ದೀಪ್ತಮಾಯಾಂತಂ ವಿಮಾನಂ ತಸ್ಯ ರಕ್ಷಸಃ ॥ ೮</p>
	<p>ತಂ ದೇಶಂ ಪ್ರಭಯಾ ತಸ್ಯ ಪುಷ್ಪಕಸ್ಯ ಮಹಾಬಲಃ ।ಕೃತ್ವಾ ವಿತಿಮಿರಂ ಸರ್ವಂ ಸಮೀಪಂಸೋಽಭ್ಯವರ್ತತ ॥ ೯</p>
	<p>ಸೋಽಪಶ್ಯತ್​ ಸುಮಹಾಬಾಹುರ್ದಶಗ್ರೀವಸ್ತತಸ್ತತಃ ।ಪ್ರಾಣಿನಃ ಸುಕೃತಂ ಕರ್ಮ ಭುಂಜಾನಾಂಶ್ಚೈವ ದುಷ್ಕೃತಮ್ ॥ ೧೦</p>
	<p>ಅಪಶ್ಯತ್​ ಸೈನಿಕಾಂಶ್ಚಾಸ್ಯ ಯಮಸ್ಯಾನುಚರೈಃ ಸಹ ।ಯಮಸ್ಯ ಪುರುಷೈರುಗ್ರೈರ್ಘೋರರೂಪೈರ್ಭಯಾನಕೈಃ ॥ ೧೧</p>
	<p>ದದರ್ಶ ವಧ್ಯಮಾನಾಂಶ್ಚ ಕ್ಲಿಶ್ಯಮಾನಾಂಶ್ಚ ದೇಹಿನಃ ।ಕ್ರೋಶತಶ್ಚ ಮಹಾನಾದಂ ತೀವ್ರನಿಷ್ಪನತತ್ಪರಾನ್​ ॥ ೧೨</p>
	<p>ಕೃಮಿಭಿರ್ಭಕ್ಷಮಾಣಾಂಶ್ಚ ಸಾರಮೇಯೈಶ್ಚ ದಾರುಣೈಃ ।ಶ್ರೋತ್ರಾಯಾಸಕರಾ ವಾಚೋವದತಶ್ಚ ಭಯಾವಹಾಃ ॥ ೧೩</p>
	<p>ಸಂತಾರ್ಯಮಾಣಾನ್​ ವೈತರಣೀಂ ಬಹುಶಃ ಶೋಣಿತೋದಕಾಮ್ ।ವಾಲುಕಾಸು ಚ ತಪ್ತಾಸು ತಪ್ಯಮಾನಾನ್​ಮುಹುರ್ಮುಹುಃ ॥ ೧೪</p>
	<p>ಅಸಿಪತ್ರವನೇ ಚೈವ ಭಿದ್ಯಮಾನಾನಧಾರ್ಮಿಕಾನ್​ ।ರೌರವೇ ಕ್ಷಾರನದ್ಯಾಂ ಚ ಕ್ಷುಧಾರಾಸುಚೈವ ಹಿ ॥ ೧೫</p>
	<p>ಪಾನೀಯಂ ಯಾಚಮಾನಾಂಶ್ಚ ತೃಷಿತಾನ್​ಕ್ಷುಧಿತಾನಪಿ ।ಶವಭೂತಾನ್​ ಕೃಶಾನ್​ ದೀನಾನ್​ ವಿವರ್ಣಾನ್​ ಮುಕ್ತಮೂರ್ಧಜಾನ್​ ॥ ೧೬</p>
	<p>ಮಲಪಂಕಧರಾನ್​ ದೀನಾನ್​ ರೂಕ್ಷಾಂಶ್ಚಪರಿಧಾವತಃ ।ದದರ್ಶ ರಾವಣೋ ಮಾರ್ಗೇಶತಶೋಽಥ ಸಹಸ್ರಶಃ ॥ ೧೭</p>
	<p>ಕಾಂಶ್ಚಿಚ್ಚ ಗೃಹಮುಖ್ಯೇಷು ಗೀತವಾದಿತ್ರನಿಃಸ್ವನೈಃ ।ಪ್ರಮೋದಮಾನಾನದ್ರಾಕ್ಷೀದ್ರಾವಣಃಸುಕೃತೈಃ ಸ್ವಕೈಃ ॥ ೧೮</p>
	<p>ಗೋರಸಂ ಗೋಪ್ರದಾತಾರೋ ಹ್ಯನ್ನಂಚೈವಾನ್ನದಾಯಿನಃ ।ಗೃಹಾಂಶ್ಚ ಗೃಹದಾತಾರಃ ಸ್ವಕರ್ಮಫಲಮಶ್ನತಃ ॥ ೧೯</p>
	<p>ಸುವರ್ಣಮಣಿಮುಕ್ತಾಭಿಃಪ್ರಮದಾಭಿರಲಂಕೃತಾಮ್ ।ಧಾರ್ಮಿಕಾನಪರಾಂಸ್ತತ್ರ ದೀಪ್ಯಮಾನಾನ್​ಸ್ವತೇಜಸಾ ॥ ೨೦</p>
	<p>ದದರ್ಶ ಸುಮಹಾಬಾಹೂ ರಾವಣೋರಾಕ್ಷಸಾಧಿಪಃ ।ತತಸ್ತಾನ್​ ಭಿದ್ಯಮಾನಾಂಶ್ಚಕರ್ಮಭಿರ್ದುಷ್ಕೃತೈಃ ಸ್ವಕೈಃ ॥ ೨೧</p>
	<p><span>ರಾವಣೋ ಮೋಚಯಾಮಾಸ ವಿಕ್ರಮೇಣಬಲಾದ್ಬಲೀ ।ಪ್ರಾಣಿನೋ ಮೋಚಿತಾಸ್ತೇನ ದಶಗ್ರೀವೇಣರಕ್ಷಸಾ ॥ ೨೨</span></p>
	<p>ಸುಖಮಾಪುರ್ಮುಹೂರ್ತಂ ತೇಹ್ಯತರ್ಕಿತಮಚಿಂತಿತಮ್ ।ಪ್ರೇತೇಷು ಮುಚ್ಯಮಾನೇಷುರಾಕ್ಷಸೇನ ಬಲೀಯಸಾ ॥ </span>೨೩</p>
	<p>ಪ್ರೇತಗೋಪಾಃ ಸುಸಂಕ್ರುದ್ಧಾರಾಕ್ಷಸೇಂದ್ರಮಭಿದ್ರವನ್​ ।ತತೋ ಹಲಹಲಾಶಬ್ದಃ ಸರ್ವದಿಗ್ಧ್ಯ ಸಮುತ್ಥಿತಃ ॥ ೨೪</p>
	<p>ಧರ್ಮರಾಜಸ್ಯ ಯೋಧಾನಾಂ ಶೂರಾಣಾಂಸಂಪ್ರಧಾವತಾಮ್ ।ತೇ ಪ್ರಾಸೈಃ ಪರಿಘೈಃ ಶೂಲೈರ್ಮುಸಲೈಃಶಕ್ತಿತೋಮರೈಃ ॥ ೨೫</p>
	<p>ಪುಷ್ಪಕಂ ಸಮವರ್ಷಂತ ಶೂರಾಃ ಶತಸಹಸ್ರಶಃ ।ತಸ್ಯಾಸನಾನಿ ಪ್ರಾಸಾದಾನ್​ ವೇದಿಕಾಸ್ತೋರಣಾನಿಚ॥ ೨೬</p>
	<p>ಪುಷ್ಪಕಸ್ಯ ಬಭಂಜುಸ್ತೇ ಶೀಘ್ರಂಮಧುಕರಾ ಇವ ।ದೇವನಿಷ್ಠಾನಭೂತಂ ತದ್ವಿಮಾನಂಪುಷ್ಪಕಂ ಮೃಧೇ ॥ ೨೭</p>
	<p>ಭಜ್ಯಮಾನಂ ತಥೈವಾಸೀದಕ್ಷಯಂ ಬ್ರಹ್ಮತೇಜಸಾ ।ಅಸಂಖ್ಯಾ ಸಮಹತ್ಯಾಸೀತ್ತಸ್ಯ ಸೇನಾಮಹಾತ್ಮನಃ ॥ ೨೮</p>
	<p>ಶೂರಾಣಾಮುಗ್ರಯಾತೄಣಾಂ ಸಹಸ್ರಾಣಿಶತಾನಿ ಚ ।ತತೋ ವೃಕ್ಷೈಶ್ಚ ಶೈಲೈಶ್ಚ ಪ್ರಾಸಾದೀನಾಂ ಶತೈಸ್ತಥಾ ॥ ೨೯</p>
	<p>ತತಸ್ತೇ ಸಚಿವಾಸ್ತಸ್ಯ ಯಥಾಕಾಮಂಯಥಾಬಲಮ್ ।ಅಯುಧ್ಯಂತ ಮಹಾವೀರಾಃ ಸ ಚ ರಾಜಾದಶಾನನಃ ॥ ೩೦</p>
	<p>ತೇ ತು ಶೋಣಿತದಿಗ್ಧಾಂಗಾಃ ಸರ್ವಶಸ್ತ್ರಸಮಾಹತಾಃ ।ಅಮಾತ್ಯಾ ರಾಕ್ಷಸೇಂದ್ರಸ್ಯ ಚಕ್ರುರಾಯೋಧನಂ ಮಹತ್​ ॥ ೩೧</p>
	<p>ಅನ್ಯೋನ್ಯಂ ತೇ ಮಹಾಭಾಗಾ ಜಘ್ನುಃ ಪ್ರಹರಣೈರ್ಭೃಶತ್​ ।ಯಮಸ್ಯ ಚ ಮಹಾಬಾಹೋ ರಾವಣಸ್ಯ ಚಮಂತ್ರಿಣಃ ॥ ೩೨</p>
	<p>ಅಮಾತ್ಯಾಂಸ್ತಾಂಸ್ತು ಸಂತ್ಯಜ್ಯ ಯಮಯೋಧಾ ಮಹಾಬಲಾಃ ।ತಮೇವ ಚಾಭ್ಯಧಾವಂತ ಶೂಲವರ್ಷೈರ್ದಶಾನನಮ್ ॥ ೩೩</p>
	<p>ತತಃ ಶೋಣಿತದಿಗ್ಧಾಂಗಃ ಪ್ರಹಾರೈರ್ಜರ್ಜರೀಕೃತಃ ।ಫುಲ್ಲಾಶೋಕ ಇವಾಭಾತಿ ಪುಷ್ಪಕೇರಾಕ್ಷಸಾಧಿಪಃ ॥ ೩೪</p>
	<p>ಸ ತು ಶೂಲಗದಾಪ್ರಾಸಾನ್​ಶಕ್ತತೋಮರಸಾಯಕಾನ್​ ।ಮುಸಲಾನಿ ಶಿಲಾವೃಕ್ಷಾನ್​ಮುಮೋಚಾಸ್ತ್ರಬಲಾದ್ಬಲೀ ॥ ೩೫</p>
	<p>ತರೂಣಾಂ ಚ ಶಿಲಾನಾಂ ಚ ಶಸ್ತ್ರಾಣಾಂಚಾತಿದಾರುಣಮ್ ।ಯಮಸೈನ್ಯೇಷು ತದ್ವರ್ಷಂ ಪಪಾತಧರಣೀತಲೇ ॥ ೩೬</p>
	<p>ತಾಂಸ್ತು ಸರ್ವಾನ್​ ವಿನಿರ್ಭಿದ್ಯ ತದಸ್ತ್ರಮಪಹತ್ಯ ಚ ।ಜಘ್ನುಸ್ತೇ ರಾಕ್ಷಸಂ ಘೋರಮೇಕಂಶತಸಹಸ್ರಶಃ ॥ ೩೭</p>
	<p>ಪರಿವಾರ್ಯ ಚ ತಂ ಸರ್ವೇ ಶೈಲಂಮೇಘೋತ್ಕರಾ ಇವ ।ಭಿಂಡಿಪಾಲೈಶ್ಚ ಶೂಲೈಶ್ಚ ನಿರುಚ್ಛ್ವಾಸಮಪೋಥಯನ್​ ॥ ೩೮</p>
	<p>ವಿಮುಕ್ತಕವಚಃ ಕ್ರುದ್ಧಃ ಸಿಕ್ತಃ ಶೋಣಿತವಿಸ್ರವೈಃ ।ತತಃ ಸ ಪುಷ್ಪಕಂ ತ್ಯಕ್ತ್ವಾಪೃಥಿವ್ಯಾಮವತಿಷ್ಠತ ॥ ೩೯</p>
	<p>ತತಃ ಸ ಕಾರ್ಮುಕೀ ಬಾಣೀ ಸಮರೇಚಾಭಿವರ್ತತ ।ಲಬ್ಧಸಂಜ್ಞೋ ಮುಹೂರ್ತೇನಕ್ರದ್ಧಸ್ತಸ್ಥೌ ಯಥಾಂತಕಃ ॥ ೪೦</p>
	<p>ತತಃ ಪಾಶುಪತಂ ದಿವ್ಯಮಸ್ತ್ರಂಸಂಧಾಯ ಕಾರ್ಮುಕೇ ।ತಿಷ್ಠ ತಿಷ್ಠೇತಿ ತಾನುಕ್ತ್ವಾ ತಚ್ಚಾಪಂವಿಚಕರ್ಷ ಸಃ ॥ ೪೧</p>
	<p>ಆಕರ್ಣಾತ್​ ಸ ವಿಕೃಷ್ಯಾಥಚಾಪಮಿಂದ್ರಾರಿರಾಹವೇ ।ಮುಮೋಚ ತಂ ಶರಂ ಕ್ರದ್ಧಸ್ತ್ರಿಪುರೇಶಂಕರೋ ಯಥಾ ॥ ೪೨</p>
	<p>ತಸ್ಯ ರೂಪಂ ಶರಸ್ಯಾಸೀದ್ವಿಧೂಮಜ್ವಾಲಮಂಡಲಮ್ ।ವನಂ ದಹಿಷ್ಯತೋ ಘರ್ಮೇ ದಾವಾಗ್ನೇರಿವಮೂರ್ಛತಃ ॥ ೪೩</p>
	<p>ಜ್ವಾಲಾಮಾಲೀ ಸ ತು ಶರಃ ಕ್ರವ್ಯಾದಾನುಗತೋ ರಣೇ ।ಮುಕ್ತೋ ಗುಲ್ಮಾನ್​ ದ್ರುಮಾಂಶ್ಚಾಪಿಭಸ್ಮ ಕೃತ್ವಾ ಪ್ರಧಾವತಿ ॥ ೪೪</p>
	<p>ತೇ ತಸ್ಯ ತೇಜಸಾ ದಗ್ಧಾಃ ಸೈನ್ಯಾ ವೈವಸ್ವತಸ್ಯ ತು ।ರಣೇ ತಸ್ಮಿನ್ನಿಪತಿತಾ ದಾವದಗ್ಧಾ ನಗಾ ಇವ ॥ ೪೫</p>
	<p>ತತಸ್ತು ಸಚಿವೈಃ ಸಾರ್ಧಂ ರಾಕ್ಷಸೋಭೀಮವಿಕ್ರಮಃ ।ನನಾದ ಸುಮಹಾನಾದಂ ಕಂಪಯನ್ನಿವಮೇದಿನೀಮ್ ॥ ೪೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕವಿಂಶಃ ಸರ್ಗಃ</p>
	
	
	<p>ದ್ವಾವಿಂಶಃ ಸರ್ಗಃಯಮಜಯಃ ೫೨ ಶ್ಲೋಕಗಳು</p>
	<p>ಸ ತಸ್ಯ ತು ಮಹಾನಾದಂ ಶ್ರುತ್ವಾವೈವಸ್ವತಃ ಪ್ರಭುಃ ।ಶತ್ರುಂ ವಿಜಯಿನಂ ಮೇನೇ ಸ್ವಬಲಸ್ಯ ಚಸಂಕ್ಷಯಮ್ ॥ ೧</p>
	<p>ಸ ಹಿ ಯೋಧಾನ್​ ಹತಾನ್​ ಮತ್ವಾಕ್ರೋಧಸಂರಕ್ತಲೋಚನಃ ।ಅಬ್ರವೀತ್ತ್ವರಿತಂ ಸೂತಂರಥೋಽಯಮುಪನೀಯತಾಮ್ ॥ ೨</p>
	<p>ತಸ್ಯ ಸೂತಸ್ತದಾ ದಿವ್ಯಮುಪಸ್ಥಾಪ್ಯಮಹಾರಥಮ್ । ಸ್ಥಿತಃ ಸ ಚ ಮಹಾತೇಜಾ ಹ್ಯಧ್ಯಾರೋಹತತಂ ರಥಮ್ ॥ ೩</p>
	<p>ಪಾಶಮುದ್ಗರಹಸ್ತಶ್ಚಮೃತ್ಯುಸ್ತಸ್ಯಾಗ್ರತಃ ಸ್ಥಿತಃ ।ಯೇನ ಸಂಕ್ಷಿಪ್ಯತೇ ಸರ್ವಂತ್ರೈಲೋಕ್ಯಮಿದಮವ್ಯಯಮ್ ॥ ೪</p>
	<p>ಕಾಲದಂಡಸ್ತು ಪಾರ್ಶ್ವಸ್ಥೋಮೂರ್ತಿಮಾನಸ್ಯ ಚಾಭವತ್​ ।ಯಮಪ್ರಹರಣಂ ದಿವ್ಯಂ ತೇಜಸಾಜ್ವಲದಗ್ನಿಮತ್​ ॥ ೫</p>
	<p>ತಸ್ಯ ಪಾರ್ಶೆ್ವÃಷು ನಿಶ್ಛಿದ್ರಾಃ ಕಾಲಪಾಶಾಃ ಪ್ರತಿಷ್ಠಿತಾಃ ।ಪಾವಕಸ್ಪರ್ಶಸಂಕಾಶಾಃ ಸ್ಥಿತೋಮೂರ್ತಶ್ಚ ಮುದ್ಗರಃ ॥ ೬</p>
	<p>ತತೋ ಲೋಕತ್ರಯಂ ಕ್ಷುಬ್ಧಮಕಂಪಂತ ದಿವೌಕಸಃ ।ಕಾಲಂ ದೃಷ್ಟ್ವಾ ತಥಾ ಕ್ರುದ್ಧಂಸರ್ವಲೋಕಭಯಾವಹಮ್ ॥</p>
	<p>ತತಃ ಪ್ರಚೋದಯನ್​ ಸೂತಸ್ತಾನಶ್ವಾನ್​ರುಧಿರಪ್ರಭಾನ್​ ।ಪ್ರಯಯೌ ಭೀಮಸಂನಾದೋ ಯತ್ರರಕ್ಷಃಪತಿಃ ಸ್ಥಿತಃ ॥ ೮</p>
	<p>ಮುಹೂರ್ತೇನ ಯಮಂ ತೇ ತು ಹಯಾ ಹರಿಹಯೋಪಮಾಃ ।ಪ್ರಾಪಯನ್​ ಮನಸಸ್ತುಲ್ಯಾ ಯತ್ರತತ್​ ಪ್ರಸ್ತುತಂ ರಣಮ್ ॥ ೯</p>
	<p>ದೃಷ್ಟ್ವಾ ತಥೈವ ವಿಕೃತಂ ರಥಂಮೃತ್ಯುಸಮನ್ವಿತಮ್ । ಸಚಿವಾ ರಾಕ್ಷಸೇಂದ್ರಸ್ಯ ಸಹಸಾವಿಪ್ರದುದ್ರುವುಃ ॥ ೧೦</p>
	<p>ಲಘುತಸ್ತ್ವಯಾ ತೇ ಹಿ ನಷ್ಟಸಂಜ್ಞಾ ಭಯಾರ್ದಿತಾಃ ।ನೇಹ ಯೋದ್ಧುಂ ಸಮರ್ಥಾಃ ಸ್ಮ ಇತ್ಯುಕ್ತ್ವಾ ಪ್ರಯಯುರ್ದಿಶಃ ॥ ೧೧</p>
	<p>ಸ ತು ತಂ ತಾದೃಶಂ ದೃಷ್ಟ್ವಾ ರಥಂಲೋಕಭಯಾವಹಮ್ ।ನಾಕ್ಷುಭ್ಯತ ದಶಗ್ರೀವೋ ನ ಚಾಪಿಭಯಮಾವಿಶತ್​ ॥ ೧೨</p>
	<p>ಸ ತು ರಾವಣಮಾಸಾದ್ಯ ವ್ಯಸೃಜಚ್ಛಕ್ತಿತೋಮರಾನ್​ ।ಯಮೋ ಮರ್ಮಾಣಿ ಸಂಕ್ರುದ್ಧೋರಾವಣಸ್ಯೋಪಕೃಂತತ ॥ ೧೩</p>
	<p>ಮರ್ಮಸು ಚ್ಛಿದ್ಯಮಾನೇಷು ರಾವಣೋರಾಕ್ಷಸೇಶ್ವರಃ ।ಯಯೌ ಸ್ತಬ್ಧೋ ರುಜಂ ಘೋರಾಂಭಿದ್ಯಮಾನ ಇವಾಚಲಃ ॥ ೧೪</p>
	<p>ರಾವಣಸ್ತು ತತಃ ಸ್ವಸ್ಥಃ ಶರವರ್ಷಂಮುಮೋಚ ಹ ।ತಸ್ಮಿನ್​ ವೈವಸ್ವತರಥೇತೋಯವರ್ಷಮಿವಾಂಬುದಃ ॥ ೧೫</p>
	<p>ತತೋ ಮಹಾಶಕ್ತಿಶತೈಃ ಪಾತ್ಯಮಾನೋಮಹೋರಸಿ ।ನಾಶಕ್ನೋತ್​ ಪ್ರತಿಕರ್ತುಂ ಸ ರಾಕ್ಷಸಃ ಶಲ್ಯಪೀಡಿತಃ ॥ ೧೬</p>
	<p>ಏವಂ ನಾನಾಪ್ರಹರಣೈರ್ಯಮೇನಾಮಿತ್ರಕರ್ಶಿನಾ। <span>ಸಪ್ತರಾತ್ರಂ ಕೃತಃ ಸಂಖ್ಯೇ ನಭಗ್ನೋ ವಿಜಿತೋಽಪಿ ವಾ ॥ ೧೭ </span></p>
	<p>ತದಾಸೀತ್ತುಮುಲಂ ಯುದ್ಧಂ ಯಮರಾಕ್ಷಸಯೋರ್ದ್ವಯೋಃ ।ಜಯಮಾಕಾಂಕ್ಷತೋರ್ವೀರಸಮರೇಷ್ವನಿವರ್ತಿನೋಃ ॥</p>
	<p>ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚಪರಮರ್ಷಯಃ ।ಪ್ರಜಾಪತಿಂ ಪುರಸ್ಕೃತ್ಯಸಮೇತಾಸ್ತದ್ರಣಾಜಿರಮ್ ॥ ೧೯</p>
	<p>ಸಂವರ್ತ ಇವ ಲೋಕಾನಾಂಯುಧ್ಯತೋರಭವತ್ತದಾ ।ರಾಕ್ಷಸಾನಾಂ ಚ ಮುಖ್ಯಸ್ಯ ಪ್ರೇತಾನಾಮೀಶ್ವರಸ್ಯ ಚ ॥ ೨೦</p>
	<p>ರಾಕ್ಷಸೇಂದ್ರೋಽಪಿ ವಿಸ್ಫಾರ್ಯ ಚಾಪಮಿಂದ್ರಾಶನಿಪ್ರಭಮ್ ।ನಿರಂತರಮಿವಾಕಾಶಂ ಕುರ್ವನ್​ಬಾಣಾಂಸ್ತತೋಽಸೃಜತ್​ ॥ ೨೧</p>
	<p>ಮೃತ್ಯುಂ ಚತುರ್ಭಿರ್ವಿಶಿಖೈಃ ಸೂತಂಸಪ್ತಭಿರರ್ದಯತ್​ ।ಯಮಂ ಶತಸಹಸ್ರೇಣ ಶೀಘ್ರಂಮರ್ಮಸ್ವತಾಡಯತ್​ ॥ ೨೨</p>
	<p>ತತಃ ಕ್ರುದ್ಧಸ್ಯ ವದನಾದ್ಯಮಸ್ಯ ಸಮಜಾಯತ ।ಜ್ವಾಲಾಮಾಲೀ ಸನಿಶ್ವಾಸಃ ಸಧೂಮಃ ಕೋಪಪಾವಕಃ ॥ ೨೩</p>
	<p>ತದಾಶ್ಚರ್ಯಮಥೋ ದೃಷ್ಟ್ವಾದೇವದಾನವಸಂನಿಧೌ । ಪ್ರಹರ್ಷಿತೌ ಸುಸಂರಬ್ಧೌ ಮೃತ್ಯುಕಾಲೌಬಭೂವತುಃ ॥ ೨೪</p>
	<p>ತತೋ ಮೃತ್ಯುಃ ಕ್ರುದ್ಧತರೋವೈವಸ್ವತಮಭಾಷತ ।ಮುಂಚ ಮಾಂ ಸಮರೇಯಾವದ್ಧನ್ಮೀಮಂ ಪಾಪರಾಕ್ಷಸಮ್ ॥ ೨೫</p>
	<p>ನೈಷಾ ರಕ್ಷೋ ಭವೇದದ್ಯ ಮರ್ಯಾದಾ ಹಿನಿಸರ್ಗತಃ ।ಹಿರಣ್ಯಕಶಿಪುಃ ಶ್ರೀಮಾನ್ನಮುಚಿಃ ಶಂಬರಸ್ತದಾ ॥ ೨೬</p>
	<p>ವಿಸಂಧಿರ್ಧೂಮಕೇತುಶ್ಚಬಲಿರ್ವೈರೋಚನೋಽಪಿ ಚ ।ದಂಭುರ್ದೈತ್ಯಮಹಾರಾಜೋ ವೃತ್ರೋಬಾಣಸ್ತಥೈವ ಚ ॥ ೨೭</p>
	<p>ರಾಜರ್ಷಯ ಶಾಸ್ತ್ರವಿದೋ ಗಂಧರ್ವಾಃ ಸಮಹೋರಗಾಃ ।ಋಷಯಃ ಪನ್ನಗಾ ದೈತ್ಯಾಯಕ್ಷಾಶ್ಚಾಪ್ಸರೋಗಣಾಃ ॥ ೨೮</p>
	<p>ಯುಗಾಂತಪರಿವರ್ತೇ ಚ ಪೃಥಿವೀಸಮಹಾರ್ಣಾವಾ ।ಕ್ಷಯಂ ನೀತಾ ಮಹಾರಾಜಸಪರ್ವತಸರಿದ್ದ್ರುಮಾ ॥ ೨೯</p>
	<p>ಏತೇ ಚಾನ್ಯೇ ಚ ಬಹವೋ ಬಲವಂತೋದುರಾಸದಾಃ ।ವಿನಿಪನ್ನಾಮಯಾ ದೃಷ್ಟಾಃ ಕಿಮುತಾಯಂ ನಿಶಾಚರಃ ॥ ೩೦</p>
	<p>ಮುಂಚ ಮಾಂ ಸಾಧುಧರ್ಮಜ್ಞ ಯಾವದೇನಂ ನಿಹನ್ಮ್ಯಹಮ್ । ನ ಹಿ ಕಶ್ಚಿನ್ಮಯಾ ದೃಷ್ಟೋ ಬಲವಾನಪಿಜೀವತಿ ॥ ೩೧</p>
	<p>ಬಕಂ ಮಮ ನ ಖಲ್ವೇತನ್ಮರ್ಯಾದೈಷಾನಿಸರ್ಗತಃ ।ಸ ದೃಷ್ಟೋ ನ ಮಯಾ ಕಾಲಂಮುಹೂರ್ತಮಪಿ ಜೀವತಿ ॥ ೩೨</p>
	<p>ತಸ್ಮೈವಂ ವಚನಂ ಶ್ರುತ್ವಾಧರ್ಮರಾಜಃ ಪ್ರತಾಪವಾನ್​ ।ಅಬ್ರವೀತ್ತತ್ರ ತಮ ಮೃತ್ಯುಂ ತ್ವಂತಿಷ್ಠೈನಂ ನಿಹನ್ಮ್ಯಹಮ್ ॥ ೩೩</p>
	<p>ತತಃ ಸಂರಕ್ತನಯನಃ ಕ್ರುದ್ಧೋವೈವಸ್ವತಃ ಪ್ರಭುಃ ।ಕಾಲದಂಡಮಮೋಘಂ ತುತೋಲಯಾಮಾಸ ಪಾಣಿನಾ ॥ ೩೪</p>
	<p>ಯಸ್ಯ ಪಾರ್ಶೆ್ವÃಷು ನಿಖಿಲಾಃ ಕಾಲಪಾಶಾಃ ಪ್ರತಿಷ್ಠಿತಾಃ ।ಪಾವಕಾಶನಿಸಂಕಾಶೋ ಮುದ್ಗರೋಮೂರ್ತಿಮಾನ್​ ಸ್ಥಿತಃ ॥ ೩೫</p>
	<p>ದರ್ಶನಾದೇವ ಯಂ ಪ್ರಾಣಾನ್​ ಪ್ರಾಣಿನಾಮಪಕರ್ಷತಿ ।ಕಿಂ ಪುನಃ ಸ್ಪೃಶ್ಯಮಾನಸ್ಯ ಪಾತ್ಯಮಾನಸ್ಯ ವಾ ಪುನಃ ॥ ೩೬</p>
	<p>ಸ ಜ್ವಾಲಾಪರಿವಾರಸ್ತು ನಿರ್ದಹನ್ನಿವರಾಕ್ಷಸಮ್ ।ತೇನ ಸ್ಪೃಷ್ಟೋ ಬಲವತಾಮಹಾಪ್ರಹರಣೋಽಸ್ಫುರತ್​ ॥ ೩೭</p>
	<p>ತತೋ ವಿದುದ್ರುವುಃ ಸರ್ವೇತಸ್ಮಾತ್ತ್ರಸ್ತಾ ರಣಾಜಿರೇ । ಸುರಾಶ್ಚ ಕ್ಷುಭಿತಾ ಸರ್ವೇ ದೃಷ್ಟ್ವಾದಂಡೋದ್ಯತಂ ಯಮಮ್ ॥ ೩೮</p>
	<p>ತಸ್ಮಿನ್​ ಪ್ರಹರ್ತುಕಾಮೇ ತು ಯಮೇ ದಂಡೇನ ರಾವಣಮ್ ।ಯಮಂ ಪಿತಾಮಹಃ ಸಾಕ್ಷಾದ್ದರ್ಶಯಿತ್ವೇದಮಬ್ರವೀತ್​ ॥ ೩೯</p>
	<p>ವೈವಸ್ವತ ಮಹಾಬಾಹೋ ನಖಲ್ವಮಿತವಿಕ್ರಮ ।ನ ಹಂತವ್ಯಸ್ತ್ವಯಾ ತೇನದಂಡೇನೈಷ ನಿಶಾಚರಃ ॥ ೪೦</p>
	<p>ವರಃ ಖಲು ಮಯೈತಸ್ಮೈದತ್ತಸ್ತ್ರಿದಶಪುಂಗವ ।ಸ ತ್ವಯಾ ನಾನೃತಃ ಕಾರ್ಯೋಯನ್ಮಯಾ ವ್ಯಾಹೃತಂ ವಚಃ ॥ ೪೧</p>
	<p>ಯೋ ಹಿ ಮಾಮನೃತಂ ಕುರ್ಯಾದ್ದೇವೋವಾ ಮಾನುಷೋಽಪಿವಾ ।ತ್ರೈಲೋಕ್ಯಮನೃತಂ ತೇನ ಕೃತಂ ಸ್ಯಾನ್ನಾತ್ರ ಸಂಶಯಃ ॥ ೪೨</p>
	<p>ಕ್ರುದ್ಧೇನ ವಿಪ್ರಮುಕ್ತೋಽಯಂನಿರ್ವಿಶೇಷಂ ಪ್ರಿಯಾಪ್ರಿಯೇ ।ಪ್ರಜಾಃ ಸಂಹರತೇ ರೌದ್ರೋಲೋಕತ್ರಯಭಯಾವಹಃ ॥ ೪೩</p>
	<p>ಅಮೋಘೋ ಹ್ಯೇಷ ಸರ್ವೇಷಾಂಪ್ರಾಣಿನಾಮಮಿತಪ್ರಭಃ ।ಕಾಲದಂಡೋ ಮಯಾ ಸೃಷ್ಟಃ ಪೂರ್ವಂಮೃತ್ಯುಪುರಸ್ಕೃತಃ ॥ ೪೪</p>
	<p>ತಸ್ಯ ಖಲ್ವೇಷ ತೇ ಸೌಮ್ಯ ಪಾತ್ಯೋರಾವಣಮೂರ್ಧನಿ । ನ ಹ್ಯಸ್ಮಿನ್​ ಪತಿತೇ ಕಶ್ಚಿನ್ಮುಹೂರ್ತಮಪಿಜೀವತಿ ॥ ೪೫</p>
	<p>ಯದಿ ಹ್ಯಸ್ಮಿನ್ನಿಪತಿತೇ ನ ಮ್ರಿಯೇತೈಷರಾಕ್ಷಸಃ ।ಮ್ರಿಯತೇ ವಾ ದಶಗ್ರೀವಸ್ತದಾಹ್ಯುಭಯತೋಽನೃತಮ್ ॥ ೪೬</p>
	<p>ತನ್ನಿವರ್ತಯ ಲಂಕೇಶಾದ್ದಂಡಮೇತಂಸಮುದ್ಯತಮ್ ।ಸತ್ಯಂ ಚ ಮಾಂ ಕುರುಷ್ವಾದ್ಯ ಲೋಕಾಂಸ್ತ್ವಂ ಯದ್ಯವೇಕ್ಷಸೇ ॥ ೪೭</p>
	<p>ಏವಮುಕ್ತಸ್ತು ಧರ್ಮಾತ್ಮಾ ಪ್ರತ್ಯುವಾಚ ಯಮಸ್ತದಾ ।ಏಷ ವ್ಯಾವರ್ತಿತೋ ದಂಡಃ ಪ್ರಭವಿಷ್ಣುರ್ಹಿ ನೋ ಭವಾನ್​ ॥ ೪೯</p>
	<p>ಕಿಂ ನ್ವಿದಾನೀಂ ಮಯಾ ಶಕ್ಯಂ ಕರ್ತುಂರಣಗತೇನ ಹಿ ।ನ ಮಯಾ ಯದ್ಯಯಂ ಶಕ್ಯೋ ಹಂತುಂ ವರಪುರಸ್ಕೃತಃ ॥ ೪೯</p>
	<p>ಏಷ ತಸ್ಮಾತ್​ ಪ್ರಣಶ್ಯಾಮಿ ದರ್ಶನಾದದ್ಯ ರಕ್ಷಸಃ ।ಇತ್ಯುಕ್ತ್ವಾ ಸರಥಃ ಸಾಶ್ವಸ್ತತ್ರೈವಾಂತರಧೀಯತ ॥ ೫೦</p>
	<p>ದಶಗ್ರೀವಸ್ತು ತಂ ಜಿತ್ವಾ ನಾಮ ವಿಶ್ರಾವ್ಯ ಚಾತ್ಮನಃ ।ಆರುಹ್ಯ ಪುಷ್ಪ ಕಂ ಭೂಯೋನಿಷ್ಕ್ರಾಂತೋ ಯಮಸಾದನಾತ್​ ॥ ೫೧</p>
	<p>ಸತು ವೈವಸ್ವತೋ ದೇವೈಃ ಸಹಬ್ರಹ್ಮಪುರೋಗಮೈಃ ।ಜಗಾಮ ತ್ರಿದಿವಂ ಹೃಷ್ಟೋ ನಾರದಶ್ಚಮಹಾಮುನಿಃ ॥ ೫೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾವಿಂಶಃ ಸರ್ಗಃ</p>
	
	
	<p>ತ್ರಯೋವಿಂಶಃ ಸರ್ಗಃವರುಣಜಯಃ೫೪ ಶ್ಲೋಕಗಳು</p>
	<p>ತತೋ ಜಿತ್ವಾ ದಶಗ್ರೀವೋ ಯಮಂತ್ರಿದಶಪುಂಗವಮ್ ।ರಾವಣಸ್ತು ರಣಶ್ಲಾಘೀ ಸ್ವಸಹಾಯಾನ್​ದದರ್ಶ ಹ ॥ ೧</p>
	<p>ತತೋ ರುಧಿರಸಿಕ್ತಾಂಗಂಪ್ರಹಾರೈರ್ಜರ್ಜರೀಕೃತಮ್ ।ರಾವಣಂ ರಾಕ್ಷಸಾ ದೃಷ್ಟ್ವಾ ವಿಸ್ಮಯಂಸಮುಪಾಗಮನ್​ ॥ ೨</p>
	<p>ಜಯೇನ ವರ್ಧಯಿತ್ವಾ ಚ ಮಾರೀಚಪ್ರಮುಖಾಸ್ತತಃ ।ಪುಷ್ಪಕಂ ಭೇಜಿರೇ ಸರ್ವೇ ಸಾಂತ್ವಿಕಾರಾವಣೇನ ತು ॥ ೩</p>
	<p>ತತೋ ರಸಾತಲಂ ತಚ್ಛನ್​ ಪ್ರವಿಷ್ಟಃ ಪಯಸಾಂ ನಿಧಿಮ್ ।ದೈತ್ಯೋರಗಗಣಾಧ್ಯುಷ್ಟಂವರುಣೇನ ಸುರಕ್ಷಿತಮ್ ॥</p>
	<p>ಸ ತು ಭೋಗವತೀಂ ಗತ್ವಾ ಪುರೀಂವಾಸುಕಿಪಾಲಿತಾಮ್ । ಕೃತ್ವಾ ನಾಗಾನ್​ ವಶೇ ಹೃಷ್ಟೋ ಯಯೌಮಣಿಮಯೀಂ ಪುರೀಂ ॥ ೫</p>
	<p>ನಿವಾತಕವಚಾಸ್ತತ್ರ ದೈತ್ಯಾ ಲಬ್ಧವರಾವಸನ್​ ।ರಾಕ್ಷಸಸ್ತಾನ್​ ಸಮಾಗಮ್ಯ ಯುದ್ಧಾಯಸಮುಪಾಹ್ವಯತ್​ ॥ ೬</p>
	<p>ತೇ ತು ಸರ್ವೇ ಸುವಿಕ್ರಾಂತಾ ದೈತೇಯಾಬಲಶಾಲಿನಃ ।ನಾನಾಪ್ರಹರಣಾಸ್ತತ್ರ ಪ್ರಹೃಷ್ಟಾ ಯುದ್ಧದುರ್ಮದಾಃ ॥ ೭</p>
	<p>ಶೂಲೈಸ್ತ್ರಿಶೂಲೈಃ ಕುಲಿಶೈಃಪಟ್ಟಸಾಸಿಪರಶ್ವಧೈಃ ।ಅನ್ಯೋನ್ಯಂ ಬಿಭಿದುಃ ಕ್ರುದ್ಧಾ ರಾಕ್ಷಸಾದಾನವಾಸ್ತಥಾ ॥ ೮</p>
	<p>ತೇಷಾಂ ತು ಯುಧ್ಯಮಾನಾನಾಂ ಸಾಗ್ರಃ ಸಂವತ್ಸರೋ ಗತಃ ।ಚ ಚಾನ್ಯತರಯೋಸ್ತತ್ರ ವಿಜಯೋ ವಾಕ್ಷಯೋಽಪಿ ವಾ ॥ ೯</p>
	<p>ತತಃ ಪಿತಾಮಹಸ್ತತ್ರತ್ರೈಲೋಕ್ಯಗತಿರವ್ಯಯಃ ।ಆಜಗಾಮ ದ್ರುತಂ ದೇವೋವಿಮಾನವರಮಾಸ್ಥಿತಃ ॥ ೧೦</p>
	<p>ನಿವಾತಕವಚಾನಾಂ ತು ನಿವಾರ್ಯ ರಣಕರ್ಮ ತತ್​ ।ವೃದ್ಧಃ ಪಿತಾಮಹೋ ವಾಕ್ಯಮುವಾಚವಿದಿತಾರ್ಥವತ್​ ॥ ೧೧</p>
	<p>ನ ಹ್ಯಯಂ ರಾವಣೋ ಯುದ್ಧೇಶಕ್ಯೋ ಜೇತುಂ ಸುರಾಸುರೈಃ ।ನ ಭವಂತಃ ಕ್ಷಯಂ ನೇತುಮಪಿಸಾಮರದಾನವೈಃ ॥ ೧೨ ರಾಕ್ಷಸಸ್ಯ ಸಖಿತ್ವಂ ಚ ಭವದ್ಭಿಃ ಸಹರೋಚತೇ ।ಅವಿಭಕ್ತಾಶ್ಚ ಸರ್ವಾರ್ಥಾಃ ಸುಹೃದಾಂ ನಾತ್ರಸಂಶಯಃ ॥ ೧೩</p>
	<p>ತತೋಽಗ್ನಿಸಾಕ್ಷಿಕಂ ಸಖ್ಯಂಕೃತವಾಂಸ್ತತ್ರ ರಾವಣಃ ।ನಿವಾತಕವಚೈಃ ಸಾರ್ಧಂಪ್ರೀತಿಮಾನಭವತ್ತದಾ ॥ ೧೪</p>
	<p>ಅರ್ಚಿತಸ್ತೈರ್ಯಥಾನ್ಯಾಯಂಸಂವತ್ಸರಮಥೋಷಿತಃ ।ಸ್ವಪುರಾನ್ನಿರ್ವಿಶೇಷಂ ಚ ಪ್ರಿಯಂಪ್ರಾಪ್ತೋ ದಶಾನನಃ ॥ ೧೫</p>
	<p>ತತ್ರೋಪಧಾರ್ಯ ಮಾಯಾನಾಂ ಶತಮೇಕಂ ಸಮಾಪ್ತವಾನ್​ ।ಸಲಿಲೇಂದ್ರಪುರಾನ್ವೇಷೀ ಭ್ರಮತಿ ಸ್ಮ ರಸಾತಲಮ್ ॥ ೧೬</p>
	<p>ತತೋಽಶ್ಮನಗರಂ ನಾಮಕಾಲಕೇಯೈರಧಿಷ್ಠಿತಮ್ ।ಗತ್ವಾತು ಕಾಲಕೇಯಾಂಶ್ಚ ಹತ್ವಾ ತತ್ರ ಬಲೋತ್ಕಟಾನ್​ ॥ ೧೭</p>
	<p>ಶೂರ್ಪಣಖ್ಯಾಶ್ಚ ಭರ್ತಾರಮಸಿನಾಪ್ರಾಚ್ಛಿನತ್ತದಾ ।ಶ್ಯಾಲಂ ಚ ಬಲವಂತಂ ಚ ವಿದ್ಯುಜ್ಜಿಹ್ವಂಬಲೋತ್ಕಟಮ್ ॥ ೧೮</p>
	<p>ಜಿಹ್ವಯಾ ಸಂಲಿಹಂತಂ ಚ ರಾಕ್ಷಸಂಸಮರೇ ತಥಾ ।ತಂ ವಿಜಿತ್ಯ ಮುಹೂರ್ತೇನ ಜಘ್ನೇ ದೈತ್ಯಾಂಶ್ಚತುಃಶತಮ್ ॥೧೯</p>
	<p>ತತಃ ಪಾಂಡರಮೇಘಾಭಂ ಕೈಲಾಸಮಿವಭಾಸ್ವರಮ್ ।ವರುಣಸ್ಯಾಲಯಂ ದಿವ್ಯಮಪಶ್ಯದ್ರಾಕ್ಷಸಾಧಿಪಃ ॥ ೨೦</p>
	<p>ಕ್ಷರಂತೀಂ ಚ ಪಯಸ್ತತ್ರ ಸುರಭಿಂಗಾಮವಸ್ಥಿತಾಮ್ ।ಯಸ್ಯಾಃ ಪಯೋಽಭಿನಿಷ್ಯಂದಾತ್​ಕ್ಷೀರೋದೋ ನಾಮ ಸಾಗರಃ ॥ ೨೧</p>
	<p>ದದರ್ಶ ರಾವಣಸ್ತತ್ರಗೋವೃಷೇಂದ್ರವರಾರಣಿಮ್ ।ಯಸ್ಮಾಚ್ಚಂದ್ರಃ ಪ್ರಭವತಿಶೀತರಶ್ಮಿರ್ನಿಶಾಕರಃ ॥ ೨೨</p>
	<p>ಯಂ ಸಮಾಶ್ರಿತ್ಯ ಜೀವಂತಿ ಫೇನಪಾಃಪರಮರ್ಷಯಃ ।ಅಮೃತಂ ಯತ್ರ ಚೋತ್ಪನ್ನಂ ಸ್ವಧಾಚ ಸ್ವಧಭೋಜಿನಾಮ್ ॥ ೨೩</p>
	<p>ಯಾಂ ಬ್ರುವಂತಿ ನರಾ ಲೋಕೇ ಸುರಭಿಂನಾಮ ನಾಮತಃ ।ಪ್ರದಕ್ಷಿಣಂ ತು ತಾಂ ಕೃತ್ವಾ ರಾವಣಃ ಪರಮಾದ್ಭುತಾಮ್ ॥ ೨೪</p>
	<p>ಪ್ರವಿವೇಶ ಮಹಾಘೋರಂ ಗುಪ್ತಂಬಹುವಿಧೈರ್ಬಲೈಃ ।ತೋಯಧಾರಾಶತಾಕೀರ್ಣಂಶಾರದಾಭ್ರನಿಭಂ ತದಾ ॥ ೨೫</p>
	<p>ನಿತ್ಯಪ್ರಹೃಷ್ಟಂ ದದೃಶೇ ವರುಣಸ್ಯ ಗೃಹೋತ್ತಮಮ್ ।ತತೋ ಹತ್ವಾ ಬಲಾಧ್ಯಕ್ಷಾನ್​ ಸಮರೇತೈಶ್ಚ ತಾಡಿತಃ ॥ ೨೬</p>
	<p>ಅಬ್ರವೀಚ್ಚ ತತೋ ಯೋಧಾನ್​ ರಾಜಾಶೀಘ್ರಂ ನಿವೇದ್ಯತಾಮ್ । ಯುದ್ಧಾರ್ಥೀ ರಾವಣಃ ಪ್ರಾಪ್ತಸ್ತಸ್ಯ ಯುದ್ಧಂ ಪ್ರದೀಯತಾಮ್ ॥ ೨೭</p>
	<p>ವದ ವಾ ನ ಭಯಂ ತೇಽಸ್ತಿ ನಿರ್ಜಿತೋಽಸ್ಮೀತಿ ಸಾಂಜಲಿಃ ।ಏತಸ್ಮಿನ್ನಂತರೇ ಕ್ರುದ್ಧಾ ವರುಣಸ್ಯಮಹಾತ್ಮನಃ ॥ ೨೮</p>
	<p>ಪುತ್ರಾಃ ಪೌತ್ರಾಶ್ಚ ನಿಷ್ಕ್ರಾಮನ್​ ಗೌಶ್ಚಪುಷ್ಕರ ಏವ ಚ ।ತೇ ತು ವೀರ್ಯಗುಣೋಪೇತಾ ಬಲೈಃ ಪರಿವೃತಾಃ ಸ್ವಕೈಃ ॥ ೨೯</p>
	<p>ಯುಕ್ತ್ವಾ ರಥಾನ್​ಕಾಮಗಮಾನುದ್ಯದ್ಭಾಸ್ಕರವರ್ಚಸಃ ।ತತೋ ಯುದ್ಧಂ ಸಮಭವದ್ದಾರುಣಂರೋಮಹರ್ಷಣಮ್ ॥ ೩೦</p>
	<p>ಸಲಿಲೇಂದ್ರಸ್ಯ ಪುತ್ರಾಣಾಂ ರಾವಣಸ್ಯ ಚಧೀಮತಃ ।ಅಮಾತ್ಯೈಶ್ಚ ಮಹಾವೀರ್ಯೈರ್ದಶಗ್ರೀವಸ್ಯ ರಕ್ಷಸಃ ॥ ೩೧</p>
	<p>ದಾರುಣಂ ತದ್ಬಲಂ ಕೃತ್ಸ್ನಂ ಕ್ಷಣೇನ ವಿನಿಪಾತಿತಮ್ ।ಸಮೀಕ್ಷ್ಯ ಸ್ವಬಲಂ ಸಂಖ್ಯೇ ವರುಣಸ್ಯ ಸುತಾಸ್ತದಾ ॥ ೩೨</p>
	<p>ಅರ್ದಿತಾಃ ಶರಜಾಲೇನ ನಿವೃತ್ತಾ ರಣಕರ್ಮಣಃ।ಮಹೀತಲಗತಾಸ್ತೇ ತು ರಾವಣಂ ದೃಶ್ಯ ಪುಷ್ಪಕೇ ॥ ೩೩</p>
	<p>ಆಕಾಶಮಾಶ ವಿವಿಶುಃ ಸ್ಯಂದನೈಃಶೀಘ್ರಗಾಮಿಭಿಃ ।ಮಹದಾಸೀತ್ತತಸ್ತೇಷಾಂ ತುಲ್ಯಸ್ಥಾನಮವಾಪ್ಯ ತತ್​ ॥೩೪</p>
	<p>ಆಕಾಶಯುದ್ಧಂ ತುಮುಲಂ ದೇವದಾನವಯೋರಿವ ।ತತಸ್ತೇ ರಾವಣಂ ಯುದ್ಧೇ ಶರೈಃಪಾವಕಸಂನಿಭೈಃ ॥ ೩೫</p>
	<p>ವಿಮುಖೀಕೃತ್ಯ ಸಂತುಷ್ಟಾ ವಿನೇದುರ್ವಿವಿಧಾನ್​ ರವಾನ್​ ।ತತೋ ಮಹೋದರಃ ಕ್ರುದ್ಧೋರಾಜಾನಂ ದೃಶ್ಯ ಧರ್ಷಿತಮ್ ॥ ೩೬</p>
	<p>ತ್ಯಕ್ತ್ವಾ ಮೃತ್ಯುಭಯಂ ವೀರೋಯುದ್ಧಕಾಂಕ್ಷೀ ವ್ಯಲೋಕಯತ್​ ।ತೇನ ತೇ ದಾರುಣಾ ಯುದ್ಧೇ ಕಾಮಗಾಃ ಪವನೋಪಮಾ ॥ ೩೭</p>
	<p>ಮಹೋದರೇಣ ಗದಯಾ ಹತಾ ವೈಪ್ರಯಯುಃ ಕ್ಷಿತಿಮ್ ।ತೇಷಾಂ ವರುಣಪುತ್ರಾಣಾಂ ಹತ್ವಾಯೋಧಾನ್​ ಹಯಾನ್​ ಶತಾನ್​ ॥ ೩೮</p>
	<p>ಮುಮೋಚಾಶು ಮಹಾನಾದಂ ವಿರಥಾನ್​ಪ್ರೇಕ್ಷ್ಯತಾನ್​ ಸ್ಥಿತಾನ್​ ।ತೇ ತು ತೇಷಾಂ ರಥಾಃ ಸಾಶ್ವಾಃ ಸಹಸಾರಥಿಭಿರ್ಹತೈಃ ॥ ೩೯</p>
	<p>ಮಹೋದರೇಣ ನಿಹತಾಃ ಪತಿತಾಃ ಪೃಥಿವೀತಲೇ ।ತೇ ತು ತ್ಯಕ್ತ್ವಾ ರಥಾನ್​ ಪುತ್ರಾವರುಣಸ್ಯ ಮಹಾತ್ಮನಃ ॥ ೪೦</p>
	<p>ಆಕಾಶೇ ವಿಷ್ಠಿತಾಃ ಶೂರಾಃ ಸ್ವಪ್ರಭಾವಾನ್ನವಿವ್ಯಥುಃ ।ಧನೂಂಷಿ ಕೃತ್ವಾ ಸಜ್ಜಾನಿ ವಿನಿರ್ಭಿದ್ಯ ಮಹೋದರಮ್ ॥ ೪೧</p>
	<p>ರಾವಣಂ ಸಮರೇ ಕ್ರುದ್ಧಾಃ ಸಹಿತಾಃಸಮಭಿದ್ರವನ್​ ।ಸಾಯಕೈಶ್ಚಾಪವಿಭ್ರಷ್ಟೈರ್ವ್ರಜ್ರಕಲ್ಪೈಃ ಸುದಾರುಣೈಃ ॥ ೪೨</p>
	<p>ದಾರಯಂತಿ ಸ್ಮ ಸಂಕ್ರುದ್ಧಾ ಮೇಘಾ ಇವಮಹಾಗಿರಿಮ್ ।ತತಃ ಕ್ರುದ್ಧೋ ದಶಗ್ರೀವಃ ಕಾಲಾಗ್ನಿರಿವನಿರ್ಗತಃ ॥ ೪೩</p>
	<p>ಶರವರ್ಷೈರ್ಮಹಾಘೋರೈಸ್ತೇಷಾಂಮರ್ಮಸ್ವತಾಡಯತ್​ ।ತತಸ್ತೇನೈವ ಸಹಸಾ ಸೀದಂತಿ ಸ್ಮ ಪದಾತಯಃ ॥ ೪೪</p>
	<p>ಮುಸಲಾನಿ ವಿಚಿತ್ರಾಣಿ ತತೋ ಭಲ್ಲಶತಾನಿ ಚ।ಪಟ್ಟಸಾಂಶ್ಚೈವ ಶಕ್ತೀಶ್ಚಶತಘ್ನೀತೋಮರಾಂಸ್ತಥಾ ॥ ೪೫</p>
	<p>ಪಾತಯಾಮಾಸ ದುರ್ಧರ್ಷಸ್ತೇಷಾಮುಪರಿವಿಷ್ಠಿತಃ ।ಅಪವಿದ್ಧಾಸ್ತು ತೇ ವೀರಾ ವಿನಿಷ್ಪೇತುಃ ಪದಾತಯಃ ॥ ೪೬</p>
	<p>ಮಹಾಕಂಪಮಿವಾಸಾದ್ಯ ಕುಂಜರಾಃ ಷಷ್ಠಿಹಾಯನಾಃ ।ಸೀದಮಾನಾನ್​ ಸುತಾನ್​ ದೃಷ್ಟ್ವಾ ವಿಹ್ವಲಾನ್​ಸುಮಹೌಜಸಃ ॥ ೪೭</p>
	<p>ನನಾದ ರಾವಣೋಹರ್ಷಾನ್ಮಾಹಾನಂಬುಧರೋ ಯಥಾ ।ತತೋ ರಕ್ಷೋ ಮಹಾನಾದಾನ್​ ಮುಕ್ತ್ವಾಹಂತಿ ಸ್ಮ ವಾರುಣಾನ್​ ॥ ೪೮</p>
	<p>ನಾನಾಪ್ರಹರಣೋಪೇತೈರ್ಧಾರಾಪಾತೈರಿವಾಂಬುದಃ ।ತತಸ್ತೇ ವಿಮುಖಾಃ ಸರ್ವೇ ಪತಿತಾಧರಣೀತಲೇ ॥ ೪೯</p>
	<p>ರಣಾನ್​ ಸ್ವಪುರುಷೈ ಶೀಘ್ರಂಗೃಹಾಣ್ಯೇವ ಪ್ರವೇಶಿತಾಃ ।ತಾನಬ್ರವೀತ್ತತೋ ರಕ್ಷೋ ವರುಣಾಯನಿವೇದ್ಯತಾಮ್ ॥ ೫೦</p>
	<p>ರಾವಣಂ ತ್ವಬ್ರವೀನ್ಮಂತ್ರೀ ಪ್ರಭಾಸೋನಾಮ ವಾರುಣಃ ।ಗತಃ ಖಲು ಮಹಾರಾಜೋ ಬ್ರಹ್ಮಲೋಕಂಜಲೇಶ್ವರಃ ॥ ೫೧</p>
	<p>ಗಾಂಧರ್ವಂ ವರುಣಃ ಶ್ರೋತುಂ ಯಂತ್ವಮಾಹ್ವಯಸೇ ಯುಧಿ ।ತತ್​ ಕಿಂ ತವ ವೃಥಾ ವೀರ ಪರಿಶ್ರಮ್ಯ ಗತೇ ನೃಪೇ ॥ ೫೨</p>
	<p>ಯೇ ತು ಸನ್ನಿಹಿತಾ ವೀರಾಃ ಕುಮಾರಾಸ್ತೇಪರಾಜಿತಾಃ ।ರಾಕ್ಷಸೇಂದ್ರಸ್ತು ತಚ್ಛ್ರುತ್ವಾ ನಾಮವಿಶ್ರಾವ್ಯ ಚಾತ್ಮನಃ ॥ ೫೩</p>
	<p>ಹರ್ಷಾನ್ನಾದಂ ವಿಮುಂಚನ್​ ವೈ ನಿಷ್ಕ್ರಾಂತೋವರುಣಾಲಯಾತ್​ ।ಆಗತಸ್ತು ಪಥಾ ಯೇನ ತೇನೈವವಿನಿವೃತ್ಯ ಸಃ ॥ ೫೪</p>
	<p>ಲಂಕಾಮಭಿಮುಖೋ ರಕ್ಷೋನಭಃಸ್ಥಲಗತೋ ಯಯೌ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯೋವಿಂಶಃ ಸರ್ಗಃ</p>
	
	
	<p>ಚತುರ್ವಿಂಶಃ ಸರ್ಗಃ ಖರಶೂರ್ಪಣಖಾದಂಡಕಾನಿವಾಸಾದೇಶಃ೪೨ ಶ್ಲೋಕಗಳು</p>
	<p>ನಿವರ್ತಮಾನಃ ಸಂಹೃಷ್ಟೋ ರಾವಣಃ ಸುದುರಾತ್ಮವಾನ್​ ।ಜಹ್ರೇ ಪಥಿನರೇಂದ್ರರ್ಷಿದೇವಗಂಧರ್ವಕನ್ಯಕಾಃ ॥ ೧</p>
	<p>ದರ್ಶನೀಯಾಂ ಹಿ ಯಾಂ ರಕ್ಷಃ ಕನ್ಯಾಂಸ್ತ್ರೀಂ ವಾಥ ಪಶ್ಯತಿ ।ಹತ್ವಾ ಬಂಧುಜನಂ ತಸ್ಯಾ ವಿಮಾನೇ ತಾಂರುರೋಧ ಹ ॥ ೨</p>
	<p>ಏವಂ ಪನ್ನಗಕನ್ಯಾಶ್ಚ ರಾಕ್ಷಸಾಸುರಮಾನುಷೀಃ ।ಯಕ್ಷದಾನವಕನ್ಯಾಶ್ಚ ವಿಮಾನೇ ಸೋಽಧ್ಯರೋಪಯತ್​ ॥ ೩</p>
	<p>ತಾಶ್ಚ ಸರ್ವಾಃ ಸಮಂದುಃಖಾನ್ಮುಮುಚುರ್ಬಾಷ್ಪಜಂ ಜಲಮ್ ।ತುಲ್ಯಮಗ್ನ್ಯರ್ಚಿಷಾಂ ತತ್ರಶೋಕಾಗ್ನಿಭಯಸಂಭವಮ್ ॥</p>
	<p>ತಾಭಿಃ ಸರ್ವಾನವದ್ಯಾಭಿರ್ನದೀಭಿರಿವಸಾಗರಃ ।ಆಪೂರಿತಂ ವಿಮಾನಂತದ್ಭಯಶೋಕಾಶಿವಾಶ್ರುಭಿಃ ॥ ೫</p>
	<p>ನಾಗಗಂಧರ್ವಕನ್ಯಾಶ್ಚ ಮಹರ್ಷಿತನಯಾಶ್ಚ ಯಾಃ ।ದೈತ್ಯದಾನವಕನ್ಯಾಶ್ಚ ವಿಮಾನೇ ಶತಶೋಽರುದನ್​ ॥ ೬</p>
	<p>ದೀರ್ಘಕೇಶ್ಯಃ ಸುಚಾರ್ವಂಗ್ಯಃ ಪೂರ್ಣಚಂದ್ರನಿಭಾನನಾಃ । ಪೀನಸ್ತನ್ಯಸ್ತಥಾ ವಜ್ರವೇದಿಮಧ್ಯಸಮಪ್ರಭಾಃ ॥ ೭</p>
	<p>ರಥಕೂಬರಸಂಕಾಶೈಃಶ್ರೋಣಿದೇಶೈರ್ಮನೋಹರಾಃ ।ಸ್ತ್ರಿಯಃ ಸುರಾಂಗನಾಪ್ರಖ್ಯಾ ನಿಷ್ಪಪ್ತಕನಕಪ್ರಭಾಃ ॥ ೮</p>
	<p>ಶೋಕದುಃಖಭಯತ್ರಸ್ತಾ ವಿಹ್ವಲಾಶ್ಚಸುಮಧ್ಯಮಾಃ ।ತಾಸಾಂ ನಿಃಶ್ವಾಸವಾತೇನ ಸರ್ವತಃ ಸಂಪ್ರದೀಪಿತಮ್ ॥ ೯</p>
	<p>ಅಗ್ನಿಹೋತ್ರಮಿವಾಭಾತಿ ಸಂನಿರುದ್ಧಾಗ್ನಿ ಪುಷ್ಪಕಮ್ ।ದಶಗ್ರೀವಶಂ ಪ್ರಾಪ್ತಾಸ್ತಾಸುಶೋಕಾಕುಲಾಃ ಸ್ತ್ರಿಯಃ ॥ ೧೦</p>
	<p>ದೀನವಕ್ತ್ರೇಕ್ಷಣಾಃ ಶ್ಯಾಮಾ ಮೃಗಃ ಸಿಂಹವಶಾ ಇವ ।ಕಾಚಿಚ್ಚಿಂತಯತೀ ತತ್ರ ಕಿಂ ನುಂ ಮಾಂಭಕ್ಷಯಿಷ್ಯತಿ ॥ ೧೧</p>
	<p>ಕಾಚಿದ್ದಧ್ಯೌ ಸುದುಃಖಾರ್ತಾ ಅಪಿ ಮಾಂಮಾರಯೇದಯಮ್ ।ಇತಿ ಮಾತೃಪಿತೄನ್​ ಸ್ಮೃತ್ವಾ ಭರ್ತೄನ್​ಭ್ರಾತೄಂಸ್ತಥೈವ ಚ ॥ ೧೨</p>
	<p>ದುಃಖಶೋಕಸಮಾವಿಷ್ಟಾ ವಿಲೇಪುಃ ಸಹಿತಾಃಸ್ತ್ರಿಯಃ ।ಕಥಂ ನು ಖಲು ಮೇ ಪುತ್ರೋ ಭವಿಷ್ಯತಿಮಯಾ ವಿನಾ ॥ ೧೩</p>
	<p>ಮಾತಾ ಕಥಂ ಕಥಂ ಭ್ರಾತಾ ನಿಮಗ್ನಾಃ ಶೋಕಸಾಗರೇ ।ಹಾ ಕಥಂ ನು ಕರಿಷ್ಯಾಮಿ ಭರ್ತುಸ್ತಸ್ಮಾದಹಂ ವಿನಾ ॥೧೪</p>
	<p>ಮೃತ್ಯೋ ಪ್ರಸಾದಯಾಮಿ ತ್ವಾಂ ನಯಮಾಂ ದುಃಖಭಾಗಿನೀಮ್ ।ಕಿಂನು ತದ್​ದುಷ್ಕೃತಂ ಕರ್ಮ ಪುರಾದೇಹಾಂತರೇ ಕೃತಮ್ ॥ ೧೫</p>
	<p>ಏವಂ ಸ್ಮ ದುಃಖಿತಾಃ ಸರ್ವಾಃ ಪತಿತಾಃ ಶೋಕಸಾಗರೇ ।ನ ಖಲ್ವಿದಾನೀಂ ಪಶ್ಯಾಮೋ ದುಃಖಸ್ಯಾಸ್ಯಾಂತಮಾತ್ಮನಃ ॥ ೧೬</p>
	<p>ಅಹೋ ದಿಙõ್​ಮಾನುಷಂ ಲೋಕಂ ನಾಸ್ತಿ ಖಲ್ವಧಮಃ ಪರಃ ।ಯದ್​ದುರ್ಬಲಾ ಬಲವತಾ ಭರ್ತಾರೋರಾವಣೇನ ನಃ ॥ ೧೭</p>
	<p>ಸೂರ್ಯೇಣೋದಯತಾ ಕಾಲೇನಕ್ಷತ್ರಾಣೀವ ನಾಶಿತಾಃ ।ಅಹೋ ಸುಬಲವದ್ರಕ್ಷೋವಧೋಪಾಯೇಷು ರಜ್ಯತೇ ॥ ೧೮</p>
	<p>ಅಹೋ ದುರ್ವೃತ್ತಮಾಸ್ಥಾಯ ನಾತ್ಮಾನಂವೈ ಜುಗುಪ್ಸತೇ ।ಸರ್ವಥಾ ಸದೃಶಸ್ತಾವದ್ವಿಕ್ರಮೋಽಸ್ಯ ದುರಾತ್ಮನಃ ॥ ೧೯</p>
	<p>ಇದಂ ತ್ವಸದೃಶಂ ಕರ್ಮ ಪರದಾರಾಭಿಮರ್ಶನಮ್ ।ಯಸ್ಮಾದೇಷ ಪರಕ್ಯಾಸು ರಮತೇರಾಕ್ಷಸಾಧಮಃ ॥ ೨೦</p>
	<p>ತಸ್ಮಾದ್ವೈ ಸ್ತ್ರೀಕೃತೇನೈವ ಪ್ರಾಪ್ಸ್ಯತೇದುರ್ಮತಿರ್ವಧಮ್ । <span>ಸತೀಭಿರ್ವರನಾರೀಭಿರೇವಂ ವಾಕ್ಯೇಽಭ್ಯು ದೀರಿತೇ ॥ ೨೧ </span></p>
	<p>ನೇದುರ್ದುಂದುಭಯಃ ಖಸ್ಥಾಃ ಪುಷ್ಪವೃಷ್ಟಿಃ ಪಪಾತ ಚ ।ಶಪ್ತಃ ಸ್ತ್ರೀಭಿಃ ಸ ತು ಸಮಂ ಹತೌಜಾ ಇವನಿಷ್ಪ್ರಭಃ ॥ ೨೨</p>
	<p>ಪತಿವ್ರತಾಭಿಃ ಸಾಧ್ವೀಭಿರ್ಬಭೂವ ವಿಮನಾಇವ ।ಏವಂ ವಿಲಪಿತಂ ತಾಸಾಂ ಶೃಣ್ವನ್​ರಾಕ್ಷಸಪುಂಗವಃ ॥ ೨೩</p>
	<p>ಪ್ರವಿವೇಶ ಪುರೀಂ ಲಂಕಾಂ ಪೂಜ್ಯಮಾನೋನಿಶಾಚರೈಃ ।ಏತಸ್ಮಿನ್ನಂತರೇ ಘೋರಾ ರಾಕ್ಷಸೀಕಾಮರೂಪಿಣೀ ॥ ೨೪</p>
	<p>ಸಹಸಾ ಪತಿತಾ ಭೂಮೌ ಭಗಿನೀ ರಾವಣಸ್ವಸಾ ।ತಾಂ ಸ್ವಸಾರಂ ಸಮುತ್ಥಾಪ್ಯ ರಾವಣಃಪರಿಸಾಂತ್ವಯನ್​ ॥ ೨೫</p>
	<p>ಅಬ್ರವೀತ್​ ಕಿಮಿದಂ ಭದ್ರೇ ವಕ್ತುಕಾಮಾಸಿ ಮೇ ದ್ರುತಮ್ ।ಸಾ ಬಾಷ್ಪಪರಿರುದ್ಧಾಕ್ಷೀ ರಕ್ತಾಕ್ಷೀವಾಕ್ಯಮಬ್ರವೀತ್​ ॥ ೨೬</p>
	<p>ಕೃತಾಸ್ಮಿ ವಿಧವಾ ರಾಜಂಸ್ತ್ವಯಾ ಬಲವತಾಬಲಾತ್​ ।ಏತೇ ರಾಜಂಸ್ತ್ವಯಾ ವೀರಾ ದೈತ್ಯಾ ವಿನಿಹತಾರಣೇ ॥ ೨೭</p>
	<p>ಕಾಲಕೇಯಾ ಇತ ಖ್ಯಾತಾಃ ಸಹಸ್ರಾಣಿಚತುರ್ದಶ ।ಪ್ರಾಣೋಭ್ಯೋಽಪಿ ಗರೀಯಾನ್​ ಮೇ ತತ್ರಭರ್ತಾ ಮಹಾಬಲಃ ॥ ೨೮</p>
	<p>ಸೋಽಪಿ ತ್ವಯಾ ಹತಸ್ತಾತ ರಿಪುಣಾಭ್ರಾತೃಗೃಧ್ನುನಾ ।ತ್ವಯಾಸ್ಮಿ ನಿಹತಾ ರಾಜನ್​ ಸ್ವಯಮೇವ ಹಿಬಂಧುನಾ ॥ ೨೯</p>
	<p>ರಾಜನ್​ ವೈಧವ್ಯಶಬ್ದಂ ಚ ಭೋಕ್ಷ್ಯಾಮಿತ್ವತ್ಕೃತೇ ಹ್ಯಹಮ್ ।ನನು ನಾಮ ತ್ವಯಾ ರಕ್ಷ್ಯೋಜಾಮಾತಾ ಸಮರೇಷ್ವಪಿ ॥ ೩೦</p>
	<p>ಸ ತ್ವಯಾ ನಿಹತೋ ಯುದ್ಧೇಸ್ವಯಮೇವ ನ ಲಜ್ಜಸೇ ।ಏವಮುಕ್ತೋ ದಶಗ್ರೀವೋಭಗಿನ್ಯಾಕ್ರೋಶಮಾನಯಾ ॥ ೩೧</p>
	<p>ಅಬ್ರವೀತ್​ ಸಾಂತ್ವಯಿತ್ವಾ ತಾಂಸಾವಪೂರ್ವಮಿದಂ ವಚಃ ।ಅಲಂ ವತ್ಸೇ ರುದಿತ್ವಾ ತೇ ನ ಭೇತವ್ಯಂ ಚಸರ್ವಶಃ ॥ ೩೨</p>
	<p>ದಾನಮಾನಪ್ರಸಾದೈಸ್ತ್ವಾಂತೋಷಯಿಷ್ಯಾಮಿ ಯತ್ನತಃ ।ಯುದ್ಧಪ್ರಮತ್ತೋ ವ್ಯಾಕ್ಷಿಪ್ತೋಜಯಕಾಂಕ್ಷೀ ಕ್ಷಿಪನ್​ ಶರಾನ್​ ॥ ೩೩</p>
	<p>ನಾವಗಚ್ಛಾಮಿ ಯುದ್ಧೇಷು ಸ್ವಾನ್​ ಪರಾನ್​ವಾಪ್ಯಹಂ ಶುಭೇ ।ಜಾಮಾತರಂ ನ ಜಾನೇ ಸ್ಮ ಪ್ರಹರನ್​ಯುದ್ಧದುರ್ಮದಃ ॥ ೩೪</p>
	<p>ತೇನಾಸೌ ನಿಹತಃ ಸಂಖ್ಯೇ ಮಯಾ ಭರ್ತಾ ತವ ಸ್ವಸಃ ।ಅಸ್ಮಿನ್​ ಕಾಲೇ ತು ಯತ್ಪ್ರಾಪ್ತಂ ತತ್ಕರಿಷ್ಯಾಮಿತೇ ಹಿತಮ್ ॥ ೩೫</p>
	<p>ಭ್ರಾತುರೈಶ್ವರ್ಯಯುಕ್ತಸ್ಯ ಖರಸ್ಯ ವಸ ಪಾರ್ಶ್ವತಃ ।ಚತುರ್ದಶಾನಾಂ ಭ್ರಾತಾ ತೇ ಸಹಸ್ರಾಣಾಂಭವಿಷ್ಯತಿ ॥ ೩೬</p>
	<p>ಪ್ರಭುಃ ಪ್ರಯಾಣೇ ದಾನೇ ಚ ರಾಕ್ಷಸಾನಾಂ ಮಹಾಬಲಃ ।ತತ್ರ ಮಾತೃಷ್ವಸೇಯಸ್ತೇಭ್ರಾತಾಯಂ ವೈ ಖರಃ ಪ್ರಭುಃ ॥ ೩೭</p>
	<p>ಭವಿಷ್ಯತಿ ತವಾದೇಶಂ ಸದಾಕುರ್ವನ್ನಿಶಾಚರಃ ।ಶೀಘ್ರಂ ಗಚ್ಛತ್ವಯಂ ವೀರೋದಂಡಕಾನ್​ ಪರಿರಕ್ಷಿತುಮ್ ॥ ೩೮</p>
	<p>ದೂಷಣೋಽಸ್ಯ ಬಲಾಧ್ಯಕ್ಷೋ ಭವಿಷ್ಯತಿ ಮಹಾಬಲಃ ।ತತ್ರ ತೇ ವಚನಂ ಶೂರಂ ಕರಿಷ್ಯತಿ ಸದಾಖರಃ ॥ ೩೯</p>
	<p>ರಕ್ಷಸಾಂ ಕಾಮರೂಪಾಣಾಂ ಪ್ರಭುರೇಷಭವಿಷ್ಯತಿ ।ಏವಮುಕ್ತ್ವಾ ದಶಗ್ರೀವಃ ಸೈನ್ಯಮಸ್ಯಾದಿದೇಶ ಹ ॥ ೪೦</p>
	<p>ಚತುರ್ದಶ ಸಹಸ್ರಾಣಿ ರಕ್ಷಸಾಂವೀರ್ಯಶಾಲಿನಾಮ್ ।ಸ ತೈಃ ಪರಿವೃತಃ ಸರ್ವೈರಾಕ್ಷಸೈರ್ಘೋರದರ್ಶನೈಃ ॥ ೪೧</p>
	<p>ಅಗಚ್ಛತ ಖರಃ ಶೀಘ್ರಂದಂಡಕಾನಕುತೋಭಯಃ ।ಸ ತತ್ರ ಕಾರಯಾಮಾಸ ರಾಜ್ಯಂನಿಹತಕಂಟಕಮ್ ॥ ೪೨</p>
	<p>ಸಾ ಚ ಶೂರ್ಪಣಖಾ ತತ್ರನ್ಯವಸದ್ದಂಡಕಾವನೇ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತಿರ್ವಿಂಶಃಸರ್ಗಃ</p>
	
	
	<p>ಪಂಚವಿಂಶಃ ಸರ್ಗಃಮಧುವಧವಾರಣಮ್೫೨ ಶ್ಲೋಕಗಳು</p>
	<p>ಸ ತು ದತ್ವಾ ದಶಗ್ರೀವೋ ವನಂಘೋರಂ ಖರಸ್ಯ ತತ್​ ।ಭಗಿನೀಂ ಚ ಸಮಾಶ್ವಾಸ್ಯ ಹೃಷ್ಟಃ ಸ್ವಸ್ಥತರೋಽಭವತ್​ ॥ ೧</p>
	<p>ತತೋ ನಿಕುಂಭಿಲಾ ನಾಮ ಲಂಕೋಪವನಮುತ್ತಮಮ್ ।ತದ್ರಾಕ್ಷಸೇಂದ್ರೋ ಬಲವಾನ್​ ಪ್ರವಿವೇಶಸಹಾನುಗಃ ॥ ೨</p>
	<p>ತತೋ ಯೂಪಶತಾಕೀರ್ಣಂಸೌಮ್ಯಚೈತ್ಯೋಪಶೋಭಿತಮ್ ।ದದರ್ಶ ವಿಷ್ಠಿತಂ ಯಜ್ಞಂ ಶ್ರಿಯಾಸಂಪ್ರಜ್ವಲನ್ನಿವ ॥ ೩</p>
	<p>ತತಃ ಕೃಷ್ಣಾಜಿನಧರಂಕಮಂಡಲುಶಿಖಾಧ್ವಜಮ್ ।ದದರ್ಶ ಸ್ವಸುತಂ ತತ್ರ ಮೇಘನಾದಂಭಯಾವಹಮ್ ॥ ೪</p>
	<p>ತಂ ಸಮಾಸಾದ್ಯ ಲಂಕೇಶಃ ಪರಿಷ್ವಜ್ಯಾಥಬಾಹುಭಿಃ ।ಅಬ್ರವೀತ್​ ಕಿಮಿದಂ ವತ್ಸ ವರ್ತಸೇ ಬ್ರೂಹಿತತ್ತ್ವತಃ ॥ ೫</p>
	<p>ಉಶನಾ ತ್ವಬ್ರವೀತ್ತತ್ರ ಯಜ್ಞ ಸಂಪತ್ಸಮೃದ್ಧಯೇ ।ರಾವಣಂ ರಾಕ್ಷಸಶ್ರೇಷ್ಠಂ ದ್ವಿಜಶ್ರೇಷ್ಠೋಮಹಾತಪಾಃ ॥ ೬</p>
	<p>ಅಹಮಾಖ್ಯಾಮಿ ತೇ ರಾಜನ್​ ಶ್ರೂಯತಾಂಸರ್ವಮೇವ ತತ್​ ।ಯಜ್ಞಾಸ್ತೇ ಸಪ್ತ ಪುತ್ರೇಣ ಪ್ರಾಪ್ತಾಃ ಸುಬಹುವಿಸ್ತರಾಃ ॥ ೭</p>
	<p>ಅಗ್ನಿಷ್ಟೋಮೋಽಶ್ವಮೇಧಶ್ಚ ಯಜ್ಞೋ ಬಹುಸುವರ್ಣಕಃ ।ರಾಜಸೂಯಸ್ತಥಾ ಯಜ್ಞೋಗೋಮೇಧೋ ವೈಷ್ಣವಸ್ತಥಾ ॥ ೮</p>
	<p>ಮಾಹೇಶ್ವರೇ ಪ್ರವೃತ್ತೇ ತು ಯಜ್ಞೇಪುಂಭಿಃ ಸುದುರ್ಲಭೇ ।ವರಾಂಸ್ತೇ ಲಬ್ಧವಾನ್​ ಪುತ್ರಃ ಸಾಕ್ಷಾತ್​ಪಶುಪತೇರಿಹ ॥ ೯</p>
	<p>ಕಾಮಗಂ ಸ್ಯಂದನಂದಿವ್ಯಮಂತರಿಕ್ಷಚರಂ ಧ್ರುವಮ್ ।ಮಾಯಾಂ ಚ ತಾಮಸೀಂ ನಾಮ ಯಯಾ ಸಂಪದ್ಯತೇ ತಮಃ ॥ ೧೦</p>
	<p>ಏತಯಾ ಕಿಲ ಸಂಗ್ರಾಮೇ ಮಾಯಯಾರಾಕ್ಷಸೇಶ್ವರ ।ಪ್ರಯುಕ್ತಯಾ ಗತಿಃ ಶಕ್ಯಾ ನ ಹಿ ಜ್ಞಾತುಂ ಸುರಾಸುರೈಃ ॥ ೧೧</p>
	<p>ಅಕ್ಷಯಾವಿಷುಧೀ ಬಾಣೈಶ್ಚಾಪಂ ಚಾಪಿಸುದುರ್ಜಯಮ್ ।ಅಸ್ತ್ರಂ ಚ ಬಲವದ್ರಾಜನ್​ಶತ್ರುವಿಧ್ವಂಸನಂರಣೇ ॥ ೧೨</p>
	<p>ಏತಾನ್​ ಸರ್ವಾನ್​ ವರಾನ್​ಲಬ್ಧ್ವಾಪುತ್ರಸ್ತೇಽಯಂ ದಶಾನನ ।ಅದ್ಯ ಯಜ್ಞಸಮಾಪ್ತೌ ಚ ತ್ವಾಂ ದಿದೃಕ್ಷುಃ ಸ್ಥಿತೋ ಹ್ಯಹಮ್ ॥ ೧೩</p>
	<p>ತತೋಽಬ್ರವೀದ್ದಶಗ್ರೀವೋ ನಶೋಭನಮಿದಂ ಕೃತಮ್ ।ಪೂಜಿತಾಃ ಶತ್ರವೋಯಸ್ಮಾದ್​ದ್ರವ್ಯೈರಿಂದ್ರಪುರೋಗಮಾಃ ॥ ೧೪</p>
	<p>ಏಹೀದಾನೀಂ ಕೃತಂ ವಿದ್ಧಿ ಸುಕೃತಂ ತನ್ನಸಂಶಯಃ ।ಆಗಚ್ಛ ಸೌಮ್ಯ ಗಚ್ಛಾಮ ಸ್ವಮೇವಭವನಂ ಪ್ರತಿ ॥ ೧೫</p>
	<p>ತತೋ ಗತ್ವಾ ದಶಗ್ರೀವಃ ಸಪುತ್ರಃ ಸವಿಭೀಷಣಃ ।ಸ್ತ್ರಿಯೋಽವತಾರಯಾಮಾಸ ಸರ್ವಾಸ್ತಾ ಬಾಷ್ಪಗದ್ಗದಾಃ ॥ ೧೬</p>
	<p>ಲಕ್ಷಿಣ್ಯೋ ರತ್ನಭೂತಾಶ್ಚದೇವದಾನವರಕ್ಷಸಾಮ್ ।ತಸ್ಯ ತಾಸು ಮತಿಂ ಜ್ಞಾತ್ವಾ ಧರ್ಮಾತ್ಮಾ ವಾಕ್ಯಮಬ್ರವೀತ್​ ॥ ೧೭</p>
	<p>ಈದೃಶೈಸ್ತ್ವಂಸಮಾಚಾರೈರ್ಯಶೋರ್ಽಥಕುಲನಾಶನೈ ಃ ।ಧರ್ಷಣಂ ಜ್ಞಾತಿನಾಂ ಜ್ಞಾತ್ವಾ ಸ್ವಮತೇನವಿಷೇಷ್ಟಸೇ ॥ ೧೮</p>
	<p>ಜ್ಞಾತೀಂಸ್ತಾನ್​ಧರ್ಷಯಿತ್ವೇಮಾಸ್ತ್ವಯಾನೀತಾಃ ಪರಾಂಗನಾಃ ।ತ್ವಾಮತಿಕ್ರಮ್ಯ ಮಧುನಾ ರಾಜನ್​ಕುಂಭೀನಸೀ ಹೃತಾ ॥ ೧೯ ರಾವಣಸ್ತ್ವಬ್ರವೀದ್ವಾಕ್ಯಂ ನಾವಗಚ್ಛಾಮಿ ಕಿಂನ್ವಿದಮ್ ।ಕೋಽಯಂ ಯಸ್ತು ತ್ವಯಾಖ್ಯಾತೋಮಧುರಿತ್ಯೇವ ನಾಮತಃ ॥ ೨೦</p>
	<p>ವಿಭೀಷಣಸ್ತು ಸಂಕ್ರುದ್ಧೋ ಭ್ರಾತರಂವಾಕ್ಯಮಬ್ರವೀತ್​ ।ಶ್ರೂಯತಾಮಸ್ಯ ಪಾಪಸ್ಯ ಕರ್ಮಣಃ ಫಲಮಾಗತಮ್ ॥ ೨೧</p>
	<p>ಮಾತಾಮಹಸ್ಯ ಯೋಽಸ್ಮಾಕಂ ಜ್ಯೇಷ್ಠೋ ಭ್ರಾತಾ ಸುಮಾಲಿನಃ ।ಮಾಲ್ಯವಾನಿತಿ ವಿಖ್ಯಾತೋ ವೃದ್ಧಃ ಪ್ರಾಜ್ಞೋ ನಿಶಾಚರಃ ॥ ೨೨</p>
	<p>ಪಿತಾ ಜ್ಯೇಷ್ಠೋ ಜನನ್ಯಾ ನೋ ಹ್ಯಸ್ಮಾಕಂಚಾರ್ಯಕೋಽಭವತ್​ ।ತಸ್ಯ ಕುಂಭೀನಸೀ ನಾಮದುಹಿತುರ್ದುಹಿತಾಭವತ್​ ॥ ೨೩</p>
	<p>ಮಾತೃಷ್ವಸರಥಾಸ್ಮಾಕಂ ಸಾ ಚಕನ್ಯಾನಲೋದ್ಭವಾ ।ಭವತ್ಯಸ್ಮಾಕಮೇವೈಷಾ ಭ್ರಾತೄಣಾಂಧರ್ಮತಃ ಸ್ವಸಾ ॥ ೨೪</p>
	<p>ಸಾ ಹೃತಾ ಮಧುನಾ ರಾಜನ್​ ರಾಕ್ಷಸೇನಬಲೀಯಸಾ ।ಯಜ್ಞಪ್ರವೃತ್ತೇ ಪುತ್ರೇ ತು ಮಯಿ ಚಾಂತರ್ಜಲೋಷಿತೇ ॥ ೨೫</p>
	<p>ಕುಂಭಕರ್ಣೇ ಮಹಾರಾಜನಿದ್ರಾಮನುಭವತ್ಯಥ ।ನಿಹತ್ಯ ರಾಕ್ಷಸಶ್ರೇಷ್ಠಾನಮಾತ್ಯಾನಿಹಸಂಮತಾನ್​ ॥ ೨೬</p>
	<p>ಧರ್ಷಯಿತ್ವಾ ಹೃತಾ ಸಾ ತುಗುಪ್ತಾಪ್ಯಂತಃಪುರೇ ತವ ।ಶ್ರುತ್ವಾಪಿ ತನ್ಮಹಾರಾಜ ಕ್ಷಾಂತಮೇವಹತೋ ನ ಸಃ ॥ ೨೭</p>
	<p>ಯಸ್ಮಾದವಶ್ಯಂ ದಾತವ್ಯಾ ಕನ್ಯಾ ಭರ್ತೆ್ರÃಹಿ ಭ್ರಾತೃಭಿಃ ।ತದೇತತ್​ ಕರ್ಮಣೋ ಹ್ಯಸ್ಯ ಫಲಂಪಾಪಸ್ಯ ದುರ್ಮತೇ ॥ ೨೮</p>
	<p>ಅಸ್ಮಿನ್ನೇವಾಭಿಸಂಪ್ರಾಪ್ತಂ ಲೋಕೇವಿದಿತಮಸ್ತು ತೇ ।ವಿಭೀಷಣವಚಃ ಶ್ರುತ್ವಾ ರಾಕ್ಷಸೇಂದ್ರಃ ಸ ರಾವಣಃ ॥ ೨೯</p>
	<p>ದೌರಾತ್ಮ್ಯೇನಾತ್ಮನೋದ್ಧೂತಸ್ತಪ್ತಾಂಭಾಇವ ಸಾಗರಃ ।ತತೋಽಬ್ರವೀದ್ದಶಗ್ರೀವಃ ಕ್ರುದ್ಧಃ ಸಂರಕ್ತಲೋಚನಃ ॥ ೩೦</p>
	<p>ಕಲ್ಪ್ಯತಾಂ ಮೇ ರಥಃ ಶೀಘ್ರಂ ಶೂರಾಃ ಸಜ್ಜೀಭವಂತು ನಃ ।ಭ್ರಾತಾ ಮೇ ಕುಂಭಕರ್ಣಶ್ಚ ಯೇ ಚ ಮುಖ್ಯಾ ನಿಶಾಚರಾಃ ॥ ೩೧</p>
	<p>ವಾಹನಾನ್ಯಧಿರೋಹಂತುನಾನಾಪ್ರಹರಣಾಯುಧಾಃ ।ಅದ್ಯ ತಂ ಸಮರೇ ಹತ್ವಾ ಮಧುಂರಾವಣನಿರ್ಭಯಮ್ ॥ ೩೨</p>
	<p>ಸುರಲೋಕಂ ಗಮಿಷ್ಯಾಮಿಯುದ್ಧಾಕಾಂಕ್ಷೀ ಸುಹೃದ್ವೃತಃ ।ಅಕ್ಷೌಹಿಣೀಸಹಸ್ರಾಣಿ ಚತ್ವಾರ್ಯಗ್ರ್ಯಾಣಿರಕ್ಷಸಾಮ್ ॥ ೩೩</p>
	<p>ನಾನಾಪ್ರಹರಣಾನ್ಯಾಶುನಿರ್ಯಯುರ್ಯುದ್ಧ ಕಾಂಕ್ಷಿಣಾಮ್ । ಇಂದ್ರಜಿತ್ವಗ್ರಜಿತ್​ ಸೈನ್ಯಾತ್​ ಸೈನಿಕಾನ್​ಪರಿಗೃಹ್ಯ ಚ ॥ ೩೪</p>
	<p>ಜಗಾಮ ರಾವಣೋ ಮಧ್ಯೇಕುಂಭಕರ್ಣಶ್ಚ ಪೃಷ್ಠತಃ ।ವಿಭೀಷಣಶ್ಚ ಧರ್ಮಾತ್ಮಾ ಲಂಕಾಯಾಂಧರ್ಮಮಾಚರತ್​ ॥ ೩೫</p>
	<p>ಶೇಷಾಃ ಸರ್ವೇ ಮಹಾಭಾಗಯುಯುರ್ಮಧುಪುರಂ ಪ್ರತಿ ।ಖರೈರುಷ್ಟ್ರೆರ್ೈಹಯೈರ್ದೀಪ್ತೈಃಶಿಂಶುಮಾರೈರ್ಮಹೋರಗೈಃ ॥ ೩೬</p>
	<p>ರಾಕ್ಷಸಾಃ ಪ್ರಯಯುಃ ಸರ್ವೇಕೃತ್ವಾಕಾಶಂ ನಿರಂತರಮ್ ।ದೈತ್ಯಾಶ್ಚ ಶತಶಸ್ತತ್ರ ಕೃತವೈರಾಶ್ಚದೈವತೈಃ ॥ ೩೭</p>
	<p>ರಾವಣಂ ಪ್ರೇಕ್ಷ್ಯ ಗಚ್ಛಂತಮನ್ವಗಚ್ಛನ್​ ಹಿ ಪೃಷ್ಠತಃ ।ಸ ತು ಗತ್ವಾ ಮಧುಪುರಂ ಪ್ರವಿಶ್ಯ ಚದಶಾನನಃ ॥ ೩೮</p>
	<p>ನ ದದರ್ಶ ಮಧುಂ ತತ್ರ ಭಗಿನೀಂ ತತ್ರ ದೃಷ್ಟವಾನ್​ ।ಸಾ ಚ ಪ್ರಹ್ವಾಂಜಲಿರ್ಭೂತ್ವಾ ಶಿರಸಾ ಚರಣೌಗತಾ ॥ ೩೯</p>
	<p>ತಸ್ಯ ರಾಕ್ಷಸರಾಜಸ್ಯ ತ್ರಸ್ತಾ ಕುಂಭೀನಸೀ ತದಾ ।ತಾಂ ಸಮುತ್ಥಾಪಯಾಮಾಸ ನಭೇತವ್ಯಮಿತಿ ಬ್ರುವನ್​ ॥ ೪೦</p>
	<p>ರಾವಣೋ ರಾಕ್ಷಸಶ್ರೇಷ್ಠಃ ಕಿಂ ಚಾಪಿಕರವಾಣಿ ತೇ ।ಸಾಬ್ರವೀದ್ಯದಿ ಮೇ ರಾಜನ್​ ಪ್ರಸನ್ನಸ್ತ್ವಂಮಹಾಭುಜ ॥ ೪೧</p>
	<p>ಭರ್ತಾರಂ ನ ಮಮೇಹಾದ್ಯ ಹಂತುಮರ್ಹಸಿಮಾನದ ।ನ ಹೀದೃಶಂ ಭಯಂ ಕಿಂಚಿತ್​ಕುಲಸ್ತ್ರೀಣಾಮಿಹೋಚ್ಯತೇ ॥ ೪೨</p>
	<p>ಭಯಾನಾಮಪಿ ಸರ್ವೇಷಾಂ ವೈಧವ್ಯಂವ್ಯಸನಂ ಮಹತ್​ ।ಸತ್ಯವಾಗ್ಭವ ರಾಜೇಂದ್ರಮಾಮವೇಕ್ಷಸ್ವ ಯಾಚತೀಮ್ ॥ ೪೩</p>
	<p>ತ್ವಯಾಪ್ಯುಕ್ತಂ ಮಹಾರಾಜ ನಭೇತವ್ಯಮಿತಿ ಸ್ವಯಮ್ ।ರಾವಣಸ್ತ್ವಬ್ರವೀದ್ಧೃಷ್ಟಃ ಸ್ವಸಾರಂತತ್ರ ಸಂಸ್ಥಿತಾಮ್ ॥ ೪೪</p>
	<p>ಕ್ವ ಚಾಸೌ ತವ ಭರ್ತಾ ವೈ ಮಮ ಶೀಘ್ರಂನಿವೇದ್ಯತಾಮ್ ।ಸಹ ತೇನ ಗಮಿಷ್ಯಾಮಿ ಸುರಲೋಕಂಜಯಾಯ ಹಿ ॥ ೪೫</p>
	<p>ತವ ಕಾರುಣ್ಯಸೌಹಾರ್ದಾನ್ನಿವೃತ್ತೋಽಸ್ಮಿ ಮಧೋರ್ವಧಾತ್​ ।ಇತ್ಯುಕ್ತಾಸಾ ಸಮುತ್ಥಾಪ್ಯ ಪ್ರಸುಪ್ತಂತಂ ನಿಶಾಚರಮ್ ॥ ೪೬</p>
	<p>ಅಬ್ರವೀತ್​ ಸಂಪ್ರಹೃಷ್ಟೇವ ರಾಕ್ಷಸೀ ಸಾಪತಿಂ ವಚಃ ।ಏಷ ಪ್ರಾಪ್ತೋ ದಶಗ್ರೀವೋ ಮಮಭ್ರಾತಾ ಮಹಾಬಲಃ ॥ ೪೭</p>
	<p>ಸುರಲೋಕಜಯಾಕಾಂಕ್ಷೀ ಸಾಹಾಯ್ಯೇತ್ವಾಂ ವೃಣೋತಿ ಚ ।ತದಸ್ಯ ತ್ವಂ ಸಹಾಯಾರ್ಥಂಸಬಂಧುರ್ಗಚ್ಛ ರಾಕ್ಷಸ ॥</p>
	<p>೪೮ ಸ್ನಿಗ್ಧಸ್ಯ ಭಜಮಾನಸ್ಯ ಯುಕ್ತಮರ್ಥಾಯ ಕಲ್ಪಿತುಮ್ ।ತಸ್ಯಾಸ್ತದ್ವಚನಂ ಶ್ರುತ್ವಾ ತಥೇತ್ಯಾಹಮಧುರ್ವಚಃ ॥ ೪೯</p>
	<p>ದದರ್ಶ ರಾಕ್ಷಸಶ್ರೇಷ್ಠಂಯಥಾನ್ಯಾಯಮುಪೇತ್ಯ ಸಃ ।ಪೂಜಯಾಮಾಸ ಧರ್ಮೇಣ ರಾವಣಂ ರಾಕ್ಷಸಾಧಿಪಮ್ ॥ ೫೦</p>
	<p>ಪ್ರಾಪ್ಯ ಪೂಜಾಂ ದಶಗ್ರೀವೋಮಧುವೇಶ್ಮನಿ ವೀರ್ಯವಾನ್​ ।ತತ್ರ ಚೈಕಾಂ ನಿಶಾಮುಷ್ಯ ಗಮನಾಯೋಪಚಕ್ರಮೇ ॥ ೫೧</p>
	<p>ತತಃ ಕೈಲಾಸಮಾಸಾದ್ಯ ಶೈಲಂವೈಶ್ರವಣಾಲಯಮ್ ।ರಾಕ್ಷಸೇಂದ್ರೋ ಮಹೇಂದ್ರಾಭಃ ಸೇನಾಮುಪನಿವೇಶಯತ್​ ॥ ೫೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚವಿಂಶಃ ಸರ್ಗಃ</p>
	
	
	<p>ಷಡ್ವಿಂಶಃ ಸರ್ಗಃನಲಕೂಬರಶಾಪಃ೬೦ ಶ್ಲೋಕಗಳು</p>
	<p>ಸ ತು ತತ್ರ ದಶಗ್ರೀವಃ ಸಹ ಸೈನ್ಯೇನವೀರ್ಯವಾನ್​ ।ಅಸ್ತಂ ಪ್ರಾಪ್ತೇ ದಿನಕರೇ ನಿವಾಸಂಸಮರೋಚಯತ್​ ॥ ೧</p>
	<p>ಉದಿತೇ ವಿಮಲೇ ಚಂದ್ರೇ ತುಲ್ಯಪರ್ವತವರ್ಚಸಿ ।ಪ್ರಸುಪ್ತಂ ಸುಮಹತ್​ ಸೈನ್ಯಂನಾನಾಪ್ರಹರಣಾಯುಧಮ್ ॥ ೨</p>
	<p>ರಾವಣಸ್ತು ಮಹಾವೀರ್ಯೋ ನಿಷಣ್ಣಃ ಶೈಲಮೂರ್ಧನಿ ।ಸ ದದರ್ಶ ಗುಣಾಂಸ್ತತ್ರಚಂದ್ರಪಾದಸುಶೋಭಿತಾನ್​ ॥ ೩</p>
	<p>ಕರ್ಣಿಕಾರವನೈರ್ದೀಪ್ತೈಃಕದಂಬಗಹನೈಸ್ತಥಾ ।ಪದ್ಮಿನೀಭಿಶ್ಚ ಫುಲ್ಲಾಭಿರ್ಮಂದಾಕಿನ್ಯಾ ಜಲೈರಪಿ ॥ ೪</p>
	<p>ಚಂಪಾಕಾಶೋಕಪುನ್ನಾಗಮಂದಾರತರುಭಿಸ್ತಥಾ ।ಚೂತಪಾಟಲಲೋಧ್ರೈಶ್ಚ ಪ್ರಿಯಂಗ್ವರ್ಜುನಕೇತಕೈಃ ॥ ೫</p>
	<p>ತಗರೈರ್ನಾರೀಕೇಲೈಶ್ಚಪ್ರಿಯಾಲಪನಸೈಸ್ತಥಾ ।ಆರಗ್ವಧೈಸ್ತಮಾಲೈಶ್ಚಪ್ರಿಯಾಲಬಕುಲೈರಪಿ ॥ ೬</p>
	<p>ಏತರೈರನ್ಯೈಶ್ಚತರುಭಿರುದ್ಧಾಸಿತವನಾಂತರೇ ।ಕಿಂನರಾ ಮದನೇನಾರ್ತಾ ರಕ್ತಾ ಮಧುಕಂಠಿನಃ ॥ ೭</p>
	<p>ಸಮಂ ಸಂಪ್ರಜಗುರ್ಯತ್ರಮನುಷಸ್ತುಷ್ಟಿವಿವರ್ಧನಮ್ ।ವಿದ್ಯಾಧರಾ ಮದಕ್ಷೀಬಾಮದರಕ್ತಾಂತಲೋಚನಾಃ ॥ ೮ ಯೋಷಿದ್ಭಿಃ ಸಹಸಂಕ್ರಾಂತಾಶ್ಚಿಕ್ರೀಡುರ್ಜಹೃಷುಶ್ಚ ವೈ ।ಘಂಟಾನಾಮಿವ ಸಂವಾದಃ ಶುಶ್ರುವೇಮಧುರಸ್ವರಃ ॥ ೯</p>
	<p>ಅಪ್ಸರೋಗಣಸಂಘಾನಾಂ ಗಾಯತಾಂಧನದಾಲಯೇ ।ಪುಷ್ಪವರ್ಷಾಣಿ ಮುಂಚಂತೋ ನಗಾಃ ಪವನತಾಡಿತಾಃ ॥ ೧೦</p>
	<p>ಶೈಲಂ ತಂ ವಾಸಯಂತೀವಮಧುಮಾಧವಗಂಧಿನಃ ।ಮಧುಪುಷ್ಪರಜಃಪೃಕ್ತಂಗಂಧಮಾದಾಯ ಪುಷ್ಕಲಮ್ ॥ ೧೧</p>
	<p>ಪ್ರವವೌ ವರ್ಧಯನ್​ ಕಾಮಂ ರಾವಣಸ್ಯಸುಖೋಽನಿಲಃ ।ಗೇಯಾತ್​ ಪುಷ್ಪಸಮೃದ್ಧ್ಯಾ ಚಶೈತ್ಯಾದ್ವಾಯೋರ್ಗಿರೇರ್ಗುಣಾತ್​ ॥ ೧೨</p>
	<p>ಪ್ರವೃತ್ತಾಯಾಂ ರಜನ್ಯಾಂ ಚಚಂದ್ರಸ್ಯೋದಯನೇನ ಚ ।ರಾವಣಃ ಸುಮಹಾವೀರ್ಯಃ ಕಾಮಸ್ಯ ವಶಮಾಗತಃ ॥ ೧೩</p>
	<p>ವಿನಿಶ್ವಸ್ಯ ವಿನಿಶ್ವಸ್ಯ ಶಶಿನಂ ಸಮವೈಕ್ಷತ।ಏತಸ್ಮಿನ್ನಂತರೇ ತತ್ರದಿವ್ಯಾಭರಣಭೂಷಿತಾ ॥ ೧೪</p>
	<p>ಸರ್ವಾಪ್ಸರೋವರಾ ರಂಭಾದಿವ್ಯಪುಷ್ಪವಿಭೂಷಿತಾ ।ದಿವ್ಯಚಂದನಲಿಪ್ತಾಂಗೀ ಮಂದಾರಕೃತಮೂರ್ಧಜಾ ॥</p>
	<p><span>೧೫ ದಿವ್ಯೋತ್ಸವಕೃತಾರಂಭಾಪೂರ್ಣಚಂದ್ರನಿಭಾನನಾ ।ಚಕ್ಷುರ್ಮನೋಹರಂ ಪೀನಂಮೇಖಲಾದಾಮಭೂಷಿತಮ್ ॥ </span>೧೬</p>
	<p>ಸಮುದ್ವಹಂತೀ ಜಘನಂರತಿಪ್ರಾಭೃತಮುತ್ತಮಮ್ ।ಕೃತೈರ್ವಿಶೇಷಕೈರಾರ್ದೆ್ರೈಃಷಡರ್ತುಕುಸುಮೋದ್ಧವೈಃ ॥ ೧೭</p>
	<p>ಬಭಾವನ್ಯತಮೇವ ಶ್ರೀಃ ಕಾಂತಿಶ್ರೀದ್ಯುತಿಕೀರ್ತಿಭಿಃ ।ನೀಲಂ ಸತೋಯಮೇಘಾಭಂ ವಸ್ತ್ರಂಸಮವಗುಂಠಿತಾ ॥ ೧೮</p>
	<p>ಯಸ್ಯಾ ವಕ್ತ್ರಂ ಶಶಿನಿಭಂ ಭುವೌಚಾಪನಿಭೇ ಶುಭೇ ।ಊರೂ ಕರಿಕರಾಕಾರೌ ಕರೌಪಲ್ಲವಕೋಮಲೌ ॥ ೧೯</p>
	<p>ಸೈನ್ಯಮಧ್ಯೇನ ಗಚ್ಛಂತೀರಾವಣೇನೋಪವೀಕ್ಷಿತಾ ।ತಾಂ ಸಮುತ್ಥಾಯ ಗಚ್ಛಂತೀಂಕಾಮಬಾಣವಶಂ ಗತಃ ॥ ೨೦</p>
	<p>ಕರೇ ಗೃಹೀತ್ವಾ ಲಜ್ಜಂತೀಂಸ್ಮಯಮಾನೋಽಭ್ಯಭಾಷತ ।ಕ್ವ ಗಚ್ಛಸಿ ವರಾರೋಹೇ ಕಾಂ ಸಿದ್ಧಿಂ ಭಜಸೇಸ್ವಯಮ್ ॥ ೨೧</p>
	<p>ಕಸ್ಯಾಭ್ಯುದಯಕಾಲೋಽಯಂಯಸ್ತ್ವಾಂ ಸಮುಪಭೋಕ್ಷತೇ ।ತ್ವದಾನನರಸಸ್ಯಾದ್ಯ ಪದ್ಮೋತ್ಪಲಸುಗಂಧಿನಃ ॥ ೨೨</p>
	<p>ಸುಧಾಮೃತರಸಸ್ಯೇವ ಕೋಽದ್ಯ ತೃಪ್ತಿಂಗಮಿಷ್ಯತಿ ।ಸ್ವರ್ಣಕುಂಭನಿಭೌ ಪೀನೌ ಶುಭೌ ಭೀರುನಿರಂತರೌ ॥ ೨೩</p>
	<p>ಕಸ್ಯೋರಃಸ್ಥಲಸಂಸ್ಪರ್ಶಂ ದಾಸ್ಯತಸ್ತೇಕುಚಾವಿಮೌ ।ಸುವರ್ಣಚಕ್ರಪ್ರತಿಮಂ ಸ್ವರ್ಣದಾಮಚಿತಂಪೃಥು ॥ ೨೪</p>
	<p>ಅಧ್ಯಾರೋಹತಿ ಕಸ್ತೇಽದ್ಯ ಜಘನಂಸ್ವರ್ಗರೂಪಿಣಮ್ ।ಮದ್ವಿಶಿಷ್ಟಃ ಪುಮಾನ್​ ಕೋಽದ್ಯ ಶಕ್ರೋವಿಷ್ಣುರಥಾಶ್ವಿನೌ ॥ ೨೫</p>
	<p>ಮಾಮತೀತ್ಯ ಹಿ ಯಂ ಚ ತ್ವಂ ಯಾಸಿ ಭೀರು ನ ಶೋಭನಮ್ ।ವಿಶ್ರಮ ತ್ವಂ ಪೃಥುಶ್ರೋಣಿ ಶಿಲಾತಲಮಿದಂ ಶುಭಮ್ ॥ ೨೬</p>
	<p>ತ್ರೈಲೋಕ್ಯೇ ಯಃ ಪ್ರಭುಶ್ಚೈವ ಮದನ್ಯೋ ನೈವ ವಿದ್ಯತೇ ।ತದೇವಂ ಪ್ರಾಂಜಲಿಂ ಪ್ರಹ್ವೋ ಯಾಚತೇ ತ್ವಾಂ ದಶಾನನಃ ॥ ೨೭</p>
	<p>ಭರ್ತುಭರ್ತಾ ವಿಧಾತಾ ಚ ತ್ರೈಲೋಕ್ಯಸ್ಯ ಭಜಸ್ವ ಮಾಮ್ ।ಏವಮುಕ್ತಾಬ್ರವೀದ್ರಂಭಾ ವೇಪಮಾನಾಕೃತಾಂಜಲಿಃ ॥ ೨೮</p>
	<p>ಪ್ರಸೀದ ನಾರ್ಹಸೇ ವಕ್ತುಮೀದೃಶಂ ತ್ವಂಹಿ ಮೇ ಗುರುಃ ।ಅನ್ಯೇಭ್ಯೋ ಹಿ ತ್ವಯಾ ರಕ್ಷ್ಯಾ ಪ್ರಾಪ್ನುಯಾಂ ಧರ್ಷಣಂ ಯದಿ ॥</p>
	<p>೨೯ <span>ತದ್ಧರ್ಮತಃ ಸ್ನುಷಾ ತೇಽಹಂ ತತ್ತ್ವಮೇವ ಬ್ರವೀಮಿ ತೇ ।ಅಥಾಬ್ರವೀದ್ದಶಗ್ರೀವಶ್ಚರಣಾಧೋಮುಖೀಂ ಸ್ಥಿತಾಮ್ ॥ ೩೦ </span></p>
	<p>ರೋಮಹರ್ಷಮನುಪ್ರಾಪ್ತಾಂದೃಷ್ಟಮಾತ್ರೇಣ ತಾಂ ತದಾ ।ಸುತಸ್ಯ ಯದಿ ಮೇ ಭಾರ್ಯಾ ತತಸ್ತ್ವಂಹಿ ಸ್ನುಷಾ ಭವೇಃ ॥ ೩೧</p>
	<p>ಬಾಢಮಿತ್ಯೇವ ಸಾ ರಂಭಾ ಪ್ರಾಹರಾವಣಮುತ್ತರಮ್ ।ಧರ್ಮತಸ್ತೇ ಸುತಸ್ಯಾಹಂ ಭಾರ್ಯಾ ರಾಕ್ಷಸಪುಂಗವ ॥ ೩೨</p>
	<p>ಪುತ್ರಃ ಪ್ರಿಯತರಃ ಪ್ರಾಣೈರ್ಭಾ್ರತುರ್ವೈಶ್ರವಣಸ್ಯ ತೇ ।ವಿಖ್ಯಾತಸ್ತ್ರಿಷು ಲೋಕೇಷು ನಲಕೂಬರಇತ್ಯಯಮ್ ॥ ೩೩</p>
	<p>ಧರ್ಮತೋ ಯೋ ಭವೇದ್ವಿಪ್ರಃ ಕ್ಷತ್ರಿಯೋ ವೀರ್ಯತೋ ಭವೇತ್​ ।ಕ್ರೋಧಾದ್ಯಶ್ಚ ಭವೇದಗ್ನಿಃ ಕ್ಷಾಂತ್ಯಾ ಚ ವಸುಧಾಸಮಃ ॥ ೩೪</p>
	<p>ತಸ್ಯಾಸ್ಮಿ ಕೃತಸಂಕೇತಾಲೋಕಪಾಲಸುತಸ್ಯ ವೈ ।ತಮುದ್ದಿಶ್ಯ ತು ಮೇ ಸರ್ವಂವಿಭೂಷಣಮಿದಂ ಕೃತಮ್ ॥ ೩೫</p>
	<p>ತಥಾ ತಸ್ಯ ಹಿ ನಾನ್ಯಸ್ಯ ಭಾವೋ ಮಾಂ ಪ್ರತಿತಿಷ್ಠತಿ ।ತೇನ ಸತ್ಯೇನ ಮಾಂ ರಾಜನ್​ಮೋಕ್ತುಮರ್ಹಸ್ಯರಿಂದಮ ॥ ೩೬</p>
	<p>ಸ ಹಿ ತಿಷ್ಠತಿ ಧರ್ಮಾತ್ಮಾ ಮಾಂ ಪ್ರತೀಕ್ಷನ್​ಸಮುತ್ಸುಕಃ । ತತ್ರ ವಿಘ್ನಂ ಸುತಸ್ಯೇಹ ಕರ್ತುಂ ನಾರ್ಹಸಿಮುಂಚ ಮಾಮ್ ॥ ೩೭</p>
	<p>ಸದ್ಭಿರಾಚರಿತಂ ಮಾರ್ಗಂ ಗಚ್ಛ ರಾಕ್ಷಸಪುಂಗವ ।ಮಾನನೀಯೋ ಮಮ ತ್ವಂ ಹಿ ಪಾಲನೀಯಾ ತಥಾಸ್ಮಿ ತೇ ॥ ೩೮</p>
	<p>ಏವಮುಕ್ತೋ ದಶಗ್ರೀವಃ ಪ್ರತ್ಯುವಾಚ ವಿನೀತವತ್​ ।ಸ್ನುಷಾಸ್ಮಿ ಯದವೋಚಸ್ತ್ವಮೇಕಪತ್ನೀಷ್ವಯಂಕ್ರಮಃ ॥ ೩೯</p>
	<p>ದೇವಲೋಕಸ್ಥಿತಿರಿಯಂ ಸುರಾಣಾಂಶಾಶ್ವತೀ ಮತಾ ।ಪತಿರಪ್ಷರಸಾಂ ನಾಸ್ತಿ ನಚೈಕಸ್ತ್ರೀಪರಿಗ್ರಹಃ ॥ ೪೦</p>
	<p>ಏವಮುಕ್ತ್ವಾ ಸ ತಾಂ ರಕ್ಷೋ ನಿವೇಶ್ಯ ಚಶಿಲಾತಲೇ ।ಕಾಮಭೋಗಾಭಿಸಂಸಕ್ತೋಮೈಥುನಾಯೋಪಚಕ್ರಮೇ ॥ ೪೧</p>
	<p>ಸಾ ವಿಭುಕ್ತಾ ತತೋ ರಂಭಾಭ್ರಷ್ಟಮಾಲ್ಯವಿಭೂಷಣಾ ।ಗಜೇಂದ್ರಾಕ್ರೀಡಮಥಿತಾ ನದೀವಾಕುಲತಾಂಗತಾ ॥ ೪೨</p>
	<p>ಲುಲಿತಾಕುಲಕೇಶಾಂತಾ ಕರವೇಪಿತಪಲ್ಲವಾ ।ಪವನೇನಾವಧೂತೇವ ಲತಾ ಕುಸುಮಶಾಲಿನೀ ॥ ೪೩</p>
	<p>ಸಾ ವೇಪಮಾನಾ ಲಜ್ಜಂತೀ ಭೀತಾಕರಕೃತಾಂಜಲಿಃ । ನಲಕೂಬರಮಾಸಾದ್ಯ ಪಾದಯೋರ್ನಿಪಪಾತಹ॥ ೪೪</p>
	<p>ತದವಸ್ಥಾಂ ಚ ತಾಂ ದೃಷ್ಟ್ವಾ ಮಹಾತ್ಮಾ ನಲಕೂಬರಃ ।ಅಬ್ರವೀತ್​ ಕಿಮಿದಂ ಭದ್ರೇ ಪಾದಯೋಃ ಪತಿತಾಸಿ ಮೇ ॥ ೪೫</p>
	<p>ಸಾ ವೈ ನಿಃಶ್ವಸಮಾನಾ ತು ವೇಪಮಾನಾಕೃತಾಮಜಲಿಃ ।ತಸ್ಮೈ ಸರ್ವಂಯಥಾತತ್ತ್ವಮಾಖ್ಯಾತುಮುಪಚಕ್ರವೆ ುÃ॥ ೪೬</p>
	<p>ಏಷ ದೇವ ದಶಗ್ರೀವಃ ಪ್ರಾಪ್ತೋಗಂತುಂ ತ್ರಿವಿಷ್ಟಪಮ್ ।ತೇನ ಸೈನ್ಯಸಹಾಯೇನ ನಿಶೇಯಂಪರಿಣಾಮಿತಾ ॥ ೪೭</p>
	<p>ಆಯಾಂತೀ ತೇನ ದೃಷ್ಟಾಸ್ಮಿ ತ್ವತ್ಸಕಾಶಮರಿಂದಮ ।ಗೃಹೀತಾ ತೇನ ಪೃಷ್ಟಾಸ್ಮಿ ಕಸ್ಯ ತ್ವಮಿತಿರಕ್ಷಸಾ ॥ ೪೮</p>
	<p>ಮಯಾ ತು ಸರ್ವಂ ಯತ್​ ಸತ್ಯಂ ತಸ್ಮೈಸರ್ವಂ ನಿವೇದಿತಮ್ ।ಕಾಮಮೋಹಾಭಿಭೂತಾತ್ಮಾ ನಾಶ್ರೌಷೀತ್ತದ್ವಚೋ ಮಮ ॥ ೪೯</p>
	<p>ಯಾಚ್ಯಮಾನೋ ಮಯಾ ದೇವ ಸ್ನುಷಾತೇಽಹಮಿತಿ ಪ್ರಭೋ ।ತತ್​ ಸರ್ವಂ ಪೃಷ್ಠತಃ ಕೃತ್ತಾಬಲಾತ್ತೇನಾಸ್ಮಿ ಧರ್ಷಿತಾ ॥ ೫೦</p>
	<p>ಏವಂ ತ್ವಮಪರಾಧಂ ಮೇಕ್ಷಂತುಮರ್ಹಸಿ ಸುವ್ರತ । ನ ಹಿ ತುಲ್ಯಬಲಂ ಸೌಮ್ಯ ಸ್ತ್ರಿಯಾಶ್ಚಪುರುಷಸ್ಯ ಚ ॥ ೫೧</p>
	<p>ಏತಚ್ಛ್ರುತ್ವಾ ತು ಸಂಕ್ರುದ್ಧಸ್ತದಾವೈಶ್ರವಣಾತ್ಮಜಃ ।ಧರ್ಷಣಾಂ ತಾಂ ಪರಾಂ ಶ್ರುತ್ವಾ ಧ್ಯಾನಂಸಂಪ್ರವಿವೇಶ ಹ ॥ ೫೨</p>
	<p>ತಸ್ಯ ತತ್​ ಕರ್ಮ ವಿಜ್ಞಾಯ ತದಾವೈಶ್ರವಣಾತ್ಮಜಃ ।ಮುಹೂರ್ತಾತ್​ ಕ್ರೋಧತಾಮ್ರಾಕ್ಷಸ್ತೋಯಂ ಜಗ್ರಾಹಪಾಣಿನಾ ॥ ೫೩</p>
	<p>ಗೃಹೀತ್ವಾ ಸಲಿಲಂ ಸರ್ವಮುಪಸ್ಪೃಶ್ಯ ಯಥಾವಿಧಿ ।ಉತ್ಸಸರ್ಜ ಯಥಾಶಾಪಂ ರಾಕ್ಷಸೇಂದ್ರಾಯದಾರುಣಮ್ ॥ ೫೪</p>
	<p>ಅಕಾಮಾ ತೇನ ಯಸ್ಮಾತ್ತ್ವಂ ಬಲಾದ್ಭದ್ರೇಪ್ರಧರ್ಷಿತಾ ।ತಸ್ಮಾತ್​ ಸ ಯುವತೀಮನ್ಯಾಂನಾಕಾಮಾಮುಪಯಾಸ್ಯತಿ ॥ ೫೫</p>
	<p>ಯದಾ ಹ್ಯಕಾಮಂ ಕಾಮಾರ್ತೋ ಧರ್ಷಯಿಷ್ಯತಿ ಯೋಷಿತಮ್ ।ಮೂರ್ಧಾ ತು ಸಪ್ತಧಾ ತಸ್ಯ ಶಕಲೀಭವಿತಾ ತದಾ ॥ ೫೬</p>
	<p>ತಸ್ಮಿನ್ನುದಾಹೃತೇ ಶಾಪೇ ಜ್ವಲಿತಾಗ್ನಿಸಮಪ್ರಭೇ ।ದೇವದುಂದುಭಯೋ ನೇದುಃ ಪುಷ್ಪವೃಷ್ಟಿಶ್ಚ ಖಾಚ್ಚ್ಯುತಾ ॥ ೫೭</p>
	<p>ಪಿತಾಮಹಮುಖಾಶ್ಚೈವ ಸರ್ವೇ ದೇವಾಃಪ್ರಹರ್ಷಿತಾಃ । ಜ್ವಾತ್ವಾ ಲೋಕಗತಿಂ ಸರ್ವಾಂ ತಸ್ಯ ಮೃತ್ಯುಂ ಚ ರಕ್ಷಸಃ ॥ ೫೮</p>
	<p>ಋಷಯಃ ಪಿತರಶ್ಚೈವಪ್ರೀತಿಮಾಪುರನುತ್ತಮಾಮ್ ।ಶ್ರುತ್ವಾ ತು ಸ ದಶಗ್ರೀವಸ್ತಂ ಶಾಪಂರೋಮಹರ್ಷಣಮ್ ॥ ೫೯</p>
	<p>ನಾರೀಷು ಮೈಥುನೇ ಭಾವಂನಾಕಾಮಾಸ್ವಭ್ಯರೋಚಯತ್​ ।ತೇನ ನೀತಾಃ ಸ್ತ್ರಿಯಃ ಪ್ರೀತಿಮಾಪುಃ ಸರ್ವಾಃ ಪತಿವ್ರತಾಃ ॥ ೬೦</p>
	<p>ನಲಕೂಬರನಿರ್ಮುಕ್ತಂ ಶಾಪಂ ಶ್ರುತ್ವಾಮನಃಪ್ರಿಯಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡ್ವಿಂಶಃ ಸರ್ಗಃ</p>
	
	
	<p>ಸಪ್ತವಿಂಶಃ ಸರ್ಗಃಸುಮಾಲಿ ವಧಃ೫೨ ಶ್ಲೋಕಗಳು</p>
	<p>ಕೈಲಾಸಂ ಲಂಘಯಿತ್ವಾಥ ದಶಗ್ರೀವಃ ಸರಾವಣಃ ।ಆಸಸಾದ ಮಹಾತೇಜಾ ಇಂದ್ರಲೋಕಂ ನಿಶಾಚರಃ ॥ ೧</p>
	<p>ತಸ್ಯ ರಾಕ್ಷಸಸೈನ್ಯಸ್ಯಸಮಂತಾದುಪಯಾಸ್ಯತಃ ।ದೇವಲೋಕಂ ಯಯೌ ಶಬ್ದೋ ಮಥ್ಯಮಾನಾರ್ಣವೋಪಮಃ ॥ ೨</p>
	<p>ಶ್ರುತ್ವಾ ತು ರಾವಣಂಪ್ರಾಪ್ತಮಿಂದ್ರಶ್ಚಲಿತ ಆಸನಾತ್​ । ಅಬ್ರವೀತ್ತತ್ರ ತಾನ್​ ದೇವಾನ್​ ಸರ್ವಾನೇನಸಮಾಗತಾನ್​ ॥ ೩</p>
	<p>ಆದಿತ್ಯಾನ್​ ಸವಸೂನ್​ ರುದ್ರಾನ್​ ವಿಶ್ವಾನ್​ಸಾಧ್ಯಾನ್​ ಮರುದ್ಗಣಾನ್​ ।ಸಜ್ಜೀಭವತ ಯುದ್ಧಾರ್ಥಂ ರಾವಣಸ್ಯ ದುರಾತ್ಮನಃ ॥ ೪</p>
	<p>ಏವಮುಕ್ತಸ್ತು ಶಕ್ರೇಣ ದೇವಾಃ ಶಕ್ರಸಮಾ ಯುಧಿ ।ಸಂನಹ್ಯ ಸುಮಹಾಸತ್ತ್ವಾಯುದ್ಧಶ್ರದ್ಧಾಸಮನ್ವಿತಾಃ ॥ ೫</p>
	<p>ಸ ತು ದೀನಃ ಪರಿತ್ರಸ್ತೋ ಮಹೇಂದ್ರೋರಾವಣಂ ಪ್ರತಿ ।ವಿಷ್ಣೋಃ ಸಮೀಪಮಾಗಮ್ಯ ವಾಕ್ಯಮೇತದುವಾಚ ಹ ॥ ೬</p>
	<p>ವಿಷ್ಣೋ ಕಥಂ ಕರಿಷ್ಯಾಮಿಮಹಾವೀರ್ಯಪರಾಕ್ರಮಃ ।ಅಸೌ ಹಿ ಬಲವಾನ್​ ರಕ್ಷೋಯುದ್ಧಾರ್ಥಮಭಿವರ್ತತೇ ॥ ೭</p>
	<p>ವರಪ್ರದಾನಾದ್ಬಲವಾನ್ನ ಖಲ್ವನ್ಯೇನಹೇತುನಾ ।ತತ್ತು ಸತ್ಯಂ ವಚಃ ಕಾರ್ಯಂಯದುಕ್ತಂ ಪದ್ಮಯೋನಿನಾ ॥ ೮</p>
	<p>ತದ್ಯಥಾ ನಮುಚಿರ್ವೃತ್ರೋ ಬಲಿರ್ನರಕಶಂಬರೌ ।ತ್ವದ್ಬಲಂ ಸಮವಷ್ಟಭ್ಯ ಮಯಾದಗ್ಧಾಸ್ತಥಾ ಕುರು ॥ ೯</p>
	<p>ನ ಹ್ಯನ್ಯೋ ದೇವ ದೇವೇಶ ತ್ವಾಮೃತೇ ಮಧುಸೂದನ । ಗತಿಃ ಪರಾಯಣಂ ಚಾಸ್ತಿ ತ್ರೈಲೋಕ್ಯೇಸಚರಾಚರೇ ॥ ೧೦</p>
	<p>ತ್ವಂ ಹಿ ನಾರಾಯಣಃ ಶ್ರೀಮಾನ್​ ಪದ್ಮನಾಭಃ ಸನಾತನಃ ।ತ್ವಯೇಮೇ ಸ್ಥಾಪಿತಾ ಲೋಕಾಃ ಶಕ್ರಶ್ಚಾಹಂ ಸುರೇಶ್ವರಃ ॥ ೧೧</p>
	<p>ತ್ವಯಾ ಸೃಷ್ಟಮಿದಂ ಸರ್ವಂತ್ರೈಲೋಕ್ಯಂ ಸಚರಾಚರಮ್ ।ತ್ವಾಮೇವ ಭಗವನ್​ ಸರ್ವೇ ಪ್ರವಿಶಂತಿಯುಗಕ್ಷಯೇ ॥ ೧೨</p>
	<p>ತದಾಚಕ್ಷ್ವ ಯಥಾ ತತ್ತ್ವಂ ದೇವದೇವ ಮಮ ಸ್ವಯಮ್ ।ಅಪಿ ಚಕ್ರಸಹಾಯಸ್ತ್ವಂ ಯೋತ್ಸ್ಯಸೇರಾವಣಂ ಪ್ರಭೋ ॥ ೧೩</p>
	<p>ಏವಮುಕ್ತಃ ಸ ಶಕ್ರೇಣ ದೇವೋನಾರಾಯಣಃ ಪ್ರಭುಃ ।ಅಬ್ರವೀನ್ನ ಪರಿತ್ರಾಸಃ ಕಾರ್ಯಸ್ತೇಶ್ರೂಯತಾಂ ಚ ಮೇ ॥ ೧೪</p>
	<p>ನ ತಾವದೇಷ ದುಷ್ಟಾತ್ಮಾ ಶಕ್ರೋಜೇತುಂ ಸುರಾಸುರೈಃ ।ಹಂತುಂ ಚಾಪಿ ಸಮಾಸಾದ್ಯ ವರದಾನೇನದುರ್ಜಯಃ ॥ ೧೫</p>
	<p>ಸರ್ವಥಾ ತು ಮಹತ್​ ಕರ್ಮ ಕರಿಷ್ಯತಿಬಲೋತ್ಕಟಃ ।ರಾಕ್ಷಸಃ ಪುತ್ರಸಹಿತೋದೃಷ್ಟಮೇತನ್ನಿಸರ್ಗತಃ ॥ ೧೬</p>
	<p>ಯತ್ತು ಮಾಂ ತ್ವಮಭಾಷಿಷ್ಠಾ ಯುಧ್ಯಸ್ವೇತಿ ಸುರೇಶ್ವರ । ನಾಹಂ ತಂ ಪ್ರತಿಯೋತ್ಸ್ಯಾಮಿ ರಾವಣಂರಾಕ್ಷಸಂ ಯುಧಿ ॥ ೧೭</p>
	<p>ನಾಹತ್ವಾ ಸಮರೇ ಶತ್ರುಂ ವಿಷ್ಣುಃ ಪ್ರತಿನಿವರ್ತತೇ ।ದುರ್ಲಭಶ್ಚೈವ ಕಾಮೋಽದ್ಯ ವರಗುಪ್ತಾದ್ಧಿ ರಾವಣಾತ್​ ॥ ೧೮</p>
	<p>ಪ್ರತಿಜಾನೇ ಚ ದೇವೇಂದ್ರ ತ್ವತ್ಸಮೀಪೇ ಶತಕ್ರತೋ ।ಭವಿತಾಸ್ಮಿ ಯಥಾಸ್ಯಾಹಂ ರಕ್ಷಸೋಮೃತ್ಯು ಕಾರಣಮ್ ॥ ೧೯</p>
	<p>ಅಹಮೇವ ನಿಹಂತಾಸ್ಮಿ ರಾವಣಂಸಪುರಃಸರಮ್ ।ದೇವತಾ ನಂದಯಿಷ್ಯಾಮಿ ಜ್ಞಾತ್ವಾಕಾಲಮುಪಾಗಮತ್​ ॥ ೨೦</p>
	<p>ಏತತ್ತೇ ಕಥಿತಂ ತತ್ತ್ವಂ ದೇವರಾಜಶಚೀಪತೇ ।ಯುಧ್ಯಸ್ವ ವಿಗತತ್ರಾಸಃ ಸರ್ವೈಃ ಸಾರ್ಧಂ ಮಹಾಬಲ ॥ ೨೧</p>
	<p>ತತೋ ರುದ್ರಾಃ ಸಹಾದಿತ್ಯಾ ವಸವೋಮರುತೋಽಶ್ವಿನೌ ।ಸಂನದ್ಧಾ ನಿರ್ಯಯುಸ್ತೂರ್ಣಂರಾಕ್ಷಸಾನಭಿತಃ ಪುರಾತ್​ ॥ ೨೨</p>
	<p>ಏತಸ್ಮಿನ್ನಂತರೇ ನಾದಃ ಶುಶ್ರುವೇರಜನೀಕ್ಷಯೇ ।ತಸ್ಯ ರಾವಣಸೈನ್ಯಸ್ಯ ಪ್ರಯುದ್ಧಸ್ಯ ಸಮಂತತಃ ॥ ೨೩</p>
	<p>ತೇ ತೇ ಪ್ರಯುದ್ಧಾ ಮಹಾವೀರ್ಯಾ ಹ್ಯನ್ಯೋನ್ಯಮಭಿವೀಕ್ಷ್ಯ ವೈ ।ಸಂಗ್ರಾಮಮೇವಾಭಿಮುಖಾ ಹ್ಯಭ್ಯವರ್ತಂತ ಹೃಷ್ಟವತ್​ ॥೨೪</p>
	<p>ತತೋ ದೈವತಸೈನ್ಯಾನಾಂ ಸಂಕ್ಷೋಭಃ ಸಮಜಾಯತ ।ತದಕ್ಷಯಂ ಮಹಾಸೈನ್ಯಂ ದೃಷ್ಟ್ವಾಸಮರಮೂರ್ಧನಿ ॥ ೨೫</p>
	<p>ತತೋ ಯುದ್ಧಂ ಸಮಭವದ್ದೇವದಾನವರಕ್ಷಸಾಮ್ ।ಘೋರಂ ತುಮುಲನಿರ್ಹಾ್ರದಂನಾನಾಪ್ರಹರಣೋದ್ಯತಮ್ ॥ ೨೬</p>
	<p>ಏತಸ್ಮಿನ್ನಂತರೇ ಶೂರಾ ರಾಕ್ಷಸಾಘೋರದರ್ಶನಾಃ ।ಯುದ್ಧಾರ್ಥಂ ಸಮವರ್ತಂತ ಸಚಿವಾರಾವಣಸ್ಯ ತೇ ॥ ೨೭</p>
	<p>ಮಾರೀಚಶ್ಚ ಪ್ರಹಸ್ತಶ್ಚಮಹಾಪಾರ್ಶ್ವಮಹೋದರೌ ।ಅಕಂಪನೋ ನಿಕುಂಭಶ್ಚ ಶುಕಃ ಸಾರಣಏವಚ॥ ೨೮</p>
	<p>ಸಂಹ್ಲಾದೋ ಧೂಮಕೇತುಶ್ಚಮಹಾದಂಷ್ಟ್ರೋ ಘಟೋದರಃ ।ಜಂಬುಮಾಲೀ ಮಹಾಹ್ರಾದೋ ವಿರೂಪಾಕ್ಷಶ್ಚರಾಕ್ಷಸಃ ॥ ೨೯</p>
	<p>ಸುಪ್ತಘ್ನೋ ಯಜ್ಞಕೋಪಶ್ಚದುರ್ಮುಖೋ ದೂಷಣಃ ಖರಃ ।ತ್ರಿಶಿರಾಃ ಕರವೀರಾಕ್ಷಃ ಸೂರ್ಯಶತ್ರುಶ್ಚ ರಾಕ್ಷಸಃ ॥ ೩೦</p>
	<p><span>ಮಹಾಕಾಯೋಽತಿಕಾಯಶ್ಚ ದೇವಾಂತಕನರಾಂತಕೌ । </span>ಏತೈಃ ಸರ್ವೈಃ ಪರಿವೃತೋ ಮಹಾವೀರ್ಯೋಮಹಾಬಲಃ ॥ ೩೧</p>
	<p>ರಾವಣಸ್ಯಾರ್ಯಕಃ ಸೈನ್ಯಂ ಸುಮಾಲೀಪ್ರವಿವೇಶ ಹ ।ಸದೈವತಗಣಾನ್​ ಸರ್ವನ್ನಾನಾಪ್ರಹರಣೈಃಶಿತೈಃ ॥ ೩೨</p>
	<p>ವ್ಯಧ್ವಂಸಯತ್​ ಸುಸಂಕ್ರುದ್ಧೋವಾಯುರ್ಜಲಧರಾನಿವ ।ತದ್ದೈವತಬಲಂ ರಾಮ ಹನ್ಯಮಾನಂ ನಿಶಾಚರೈಃ ॥ ೩೩</p>
	<p>ಪ್ರಣುನ್ನಂ ಸರ್ವತೋ ದಿಗ್ಭ್ಯಃ ಸಿಂಹನುನ್ನಾ ಮೃಗಾ ಇವ ।ಏತಸ್ಮಿನ್ನಂತರೇ ಶೂರೋವಸೂನಾಮಷ್ಟಮೋ ವಸುಃ ॥ ೩೪</p>
	<p>ಸಾವಿತ್ರ ಇತಿ ವಿಖ್ಯಾತಃ ಪ್ರವಿವೇಶರಣಾಜಿರಮ್ ।ಸೈನ್ಯೈಃ ಪರಿವೃತೋ ಹೃಷ್ಟೋನಾನಾಪ್ರಹರಣೋದ್ಯತೈಃ ॥ ೩೫</p>
	<p>ತ್ರಾಸಯನ್​ ಶತ್ರುಸೈನ್ಯಾನಿ ಸಿಂಹಃ ಕ್ಷುದ್ರಮೃಗಾನಿವ ।ತಥಾದಿತ್ಯೌ ಮಹಾವೀರ್ಯೌ ತ್ವಸ್ಟಾ ಪೂಷಾ ಚದಂಶಿತೌ ॥ ೩೬</p>
	<p>ನಿರ್ಭಯೌ ಸಹ ಸೈನ್ಯೇನ ತದಾಪ್ರವಿಶತಾಂ ರಣೇ ।ತತೋ ಯುದ್ಧಂ ಸಮಭವತ್​ ಸುರಾಣಾಂಸಹ ರಾಕ್ಷಸೈಃ ॥ ೩೭</p>
	<p>ಕ್ರುದ್ಧಾನಾಂ ರಕ್ಷಸಾಂ ಕೀರ್ತಿಂಸಮರೇಷ್ವನಿವರ್ತಿನಾಮ್ । ತತಸ್ತೇ ರಾಕ್ಷಸಾಃ ಸರ್ವೇ ವಿಬುಧಾನ್​ಸಮರೇ ಸ್ಥಿತಾನ್​ ॥ ೩೮</p>
	<p>ನಾನಾಪ್ರಹರಣೈರ್ಘೋರೈರ್ಜಘ್ನುಃಶತಸಹಸ್ರಶಃ ।ದೇವಾಶ್ಚ ರಾಕ್ಷಸಾನ್​ ಘೋರಾನ್​ಮಹಾಬಲಪರಾಕ್ರಮಾನ್​ ॥ ೩೯</p>
	<p>ಸಮರೇ ವಿಮಲೈಃ ಶಸ್ತ್ರೈರುಪನಿನ್ಯುರ್ಯಮಕ್ಷಯಮ್ ।ಏತಸ್ಮಿನ್ನಂತರೇ ರಾಮ ಸುಮಾಲೀ ನಾಮರಾಕ್ಷಸಃ ॥ ೪೦</p>
	<p>ನಾನಾಪ್ರಹರಣೈಃ ಕ್ರುದ್ಧಸ್ತತ್ಸೈನ್ಯಂಸೋಽಭ್ಯವರ್ತತ ।ಸ ದೈವತಬಲಂ ಸರ್ವಂ ನಾನಾಪ್ರಹರಣೈಃ ಶಿತೈಃ ॥ ೪೧</p>
	<p>ವ್ಯಧ್ವಂಸಯತ ಸಂಕ್ರುದ್ಧೋವಾಯುರ್ಜಲಧರಂ ಯಥಾ ।ತೇ ಮಹಾಬಾಣವರ್ಷೈಶ್ಚ ಶೂಲಪ್ರಾಸೈಃ ಸುದಾರುಣೈಃ ॥ ೪೨</p>
	<p>ಹನ್ಯಮಾನಾಃ ಸುರಾಃ ಸರ್ವೇ ನವ್ಯತಿಷ್ಠಂತ ಸಂಹತಾಃ ।ತತೋ ವಿದ್ರಾವ್ಯಮಾಣೇಷು ದೇವತೇಷುಸುಮಾಲಿನಾ ॥ ೪೩</p>
	<p>ವಸೂನಾಮಷ್ಟಮಃ ಕ್ರುದ್ಧಃ ಸಾವಿತ್ರೋವೈ ವ್ಯವಸ್ಥಿತಃ ।ಸಂವೃತಃ ಸ್ವೈರಥಾನೀಕೈಃ ಪ್ರಹರಂತಂನಿಶಾಚರಮ್ ॥ ೪೪</p>
	<p>ವಿಕ್ರಮೇಣ ಮಹಾತೇಜಾ ವಾರಯಾಮಾಸಸಂಯುಗೇ ।ತತಸ್ತಯೋರ್ಮಹಾಯುದ್ಧಮಭವದ್ರೋಮಹರ್ಷಣಮ್ ॥ ೪೫</p>
	<p>ಸುಮಾಲಿನೋ ವಸೋಶ್ಚೈವಸಮರೇಷ್ವನಿವರ್ತಿನೋಃ ।ತತಸ್ತಸ್ಯ ಮಹಾಬಾಣೈರ್ವಸುನಾಸುಮಹಾತ್ಮನಾ ॥ ೪೬</p>
	<p>ನಿಹತಃ ಪನ್ನಗರಥಃ ಕ್ಷಣೇನ ವಿನಿಪಾತಿತಃ।ಹತ್ವಾ ತು ಸಂಯುಗೇ ತಸ್ಯ ರಥಂಬಾಣಶತೈಶ್ಚಿತಮ್ ॥ ೪೭</p>
	<p>ಗದಾಂ ತಸ್ಯ ವಧಾರ್ಥಾಯ ವಸುರ್ಜಗ್ರಾಹಪಾಣಿನಾ ।ತತಃ ಪ್ರಗೃಹ್ಯ ದೀಪ್ತಾಗ್ರಾಂ ಕಾಲದಂಡೋಪಮಾಂ ಗದಾಮ್ ॥ ೪೮</p>
	<p>ತಾಂ ಮೂರ್ಧ್ನಿ ಪಾತಯಾಮಾಸ ಸಾವಿತ್ರೋವೈ ಸುಮಾಲಿನಃ ।ಸಾ ತಸ್ಯೋಪರಿ ಚೋಲ್ಕಾಭಾ ಪತಂತೀವ ಬಭೌಗದಾ ॥ ೪೯</p>
	<p>ಇಂದ್ರಪ್ರಮುಕ್ತಾ ಗರ್ಜಂತೀ ಗಿರಾವಿವಮಹಾಶನಿಃ ।ತಸ್ಯ ನೈವಾಸ್ಥಿ ನ ಶಿರೋ ನ ಮಾಂಸಂದದೃಶೇ ತದಾ ॥ ೫೦</p>
	<p>ಗದಯಾ ಭಸ್ಮತಾಂ ನೀತಂ ನಿಹತಸ್ಯ ರಣಾಜಿರೇ ।ತಂ ದೃಷ್ಟ್ವಾ ನಿಹತಂ ಸಂಖ್ಯೇರಾಕ್ಷಸಾಸ್ತೇ ಸಮಂತತಃ ॥ ೫೧</p>
	<p>ವ್ಯದ್ರವನ್​ ಸಹಿತಾಃ ಸರ್ವೇಕ್ರೋಶಮಾನಾಃ ಪರಸ್ಪರಮ್ ।ವಿದ್ರಾಮ್ಯಮಾಣಾ ವಸುನಾ ರಾಕ್ಷಸಾನಾವತಸ್ಥಿರೇ ॥ ೫೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತವಿಂಶಃ ಸರ್ಗಃ</p>
	
	
	<p>ಅಷ್ಟಾವಿಂಶಃ ಸರ್ಗಃಜಯಂತಾಪವಾಹನಮ್ ೪೯ ಶ್ಲೋಕಗಳು</p>
	<p>ಸುಮಾಲಿನಂ ಹತಂ ದೃಷ್ಟ್ವಾ ವಸುನಾಭಸ್ಮಸಾತ್ಕೃತಮ್ ।ಸ್ವಸೈನ್ಯಂ ವಿದ್ರುತಂ ಚಾಪಿ ಲಕ್ಷಯಿತ್ವಾರ್ದಿತಂ ಸುರೈಃ ॥ ೧</p>
	<p>ತತಃ ಸ ಬಲವಾನ್​ ಕ್ರುದ್ಧೋ ರಾವಣಸ್ಯ ಸುತಸ್ತದಾ ।ನಿವರ್ತ್ಯ ರಾಕ್ಷಸಾನ್​ ಸರ್ವಾನ್​ ಮೇಘನಾದೋವ್ಯವಸ್ಥಿತಃ ॥ ೨</p>
	<p>ಸುರಥೇನಾಗ್ನಿವರ್ಣೇನ ಕಾಮಗೇನಮಹಾರಥಃ ।ಅಭಿದುದ್ರಾವ ಸೇನಾಂ ತಾಂ ವನಾನ್ಯಗ್ನಿರಿವಜ್ವಲನ್​ ॥ ೩</p>
	<p>ತತಃ ಪ್ರವಿಶತಸ್ತಸ್ಯ ವಿವಿಧಾಯುಧಧಾರಿಣಃ ।ವಿದುದ್ರುವುರ್ದಿಶಃ ಸರ್ವಾ ದರ್ಶನಾದೇವದೇವತಾಃ ॥ ೪</p>
	<p>ನ ಬಭೂವ ತದಾಕಶ್ಚಿದ್ಯುಯುತ್ಸೋರಸ್ಯ ಸಂಮುಖೇ ।ಸರ್ವಾನಾವಿಧ್ಯ ವಿತ್ರಸ್ತಾಂಸ್ತತಃ ಶಕ್ರೋಽಬ್ರವೀತ್​ ಸುರಾನ್​ ॥ ೫</p>
	<p>ನ ಭೇತವ್ಯಂ ನ ಗಂತವ್ಯಂ ನಿವರ್ತಧ್ವಂ ರಣೇ ಸುರಾಃ । ಏಷ ಗಚ್ಛತಿ ಪುತ್ರೋ ಮೇಯುದ್ಧಾರ್ಥಮಪರಾಜಿತಃ ॥</p>
	<p>ತತಃ ಶಕ್ರಸುತೋ ದೇವೋ ಜಯಂತಇತಿ ವಿಶ್ರುತಃ ।ರಥೇನಾದ್ಭುತಕಲ್ಪೇನ ಸಂಗ್ರಾಮೇಸೋಽಭ್ಯವರ್ತತ ॥ ೭</p>
	<p>ತತಸ್ತೇ ತ್ರಿದಶಾಃ ಸರ್ವೇ ಪರಿವಾರ್ಯ ಶಚೀಸುತಮ್ ।ರಾವಣಸ್ಯ ಸುತಂ ಯುದ್ಧೇ ಸಮಾಸಾದ್ಯ ಪ್ರಜಘ್ನಿರೇ ॥ ೮</p>
	<p>ತೇಷಾಂ ಯುದ್ಧಂ ಸಮಭವತ್​ ಸದೃಶಂದೇವರಕ್ಷಸಾಮ್ ।ಮಹೇಂದ್ರಸ್ಯ ಚ ಪುತ್ರಸ್ಯ ರಾಕ್ಷಸೇಂದ್ರಸುತಸ್ಯ ಚ ॥</p>
	<p>ತತೋ ಮಾತಲಿಪುತ್ರೇ ತು ಗೋಮುಖೇ ರಾಕ್ಷಸಾತ್ಮಜಃ ।ಸಾರಥೌ ಪಾತಯಾಮಾಸ ಶರಾನ್​ಕನಕಭೂಷಣಾನ್​ ॥ ೧೦</p>
	<p>ಶಚೀಸುತಶ್ಚಾಪಿ ತಥಾ ಜಯಂತಸ್ತಸ್ಯ ಸಾರಥಿಮ್ ।ತಂ ಚಾಪಿ ರಾವಣಿಃ ಕ್ರುದ್ಧಃ ಸಮಂತಾತ್​ಪ್ರತ್ಯವಿಧ್ಯತ ॥ ೧೧</p>
	<p>ಸ ಹಿ ಕ್ರೋಧಸಮಾವಿಷ್ಟೋ ಬಲೀವಿಸ್ಫಾರಿತೇಕ್ಷಣಃ ।ರಾವಣಿಃ ಶಕ್ರತನಯಂಶರವರ್ಷೈರವಾಕಿರತ್​ ॥</p>
	<p>ತತೋ ನಾನಾಪ್ರಹರಣಾನ್​ ಶಿತಧಾರಾನ್​ಸಹಸ್ರಶಃ ।ಪಾತಯಾಮಾಸ ಸಂಕ್ರುದ್ಧಃ ಸುರಸೈನ್ಯೇಷು ರಾವಣಿಃ ॥೧೩</p>
	<p>ಶತಘ್ನೀಮುಸಲಪ್ರಾಸಗದಾಖಡ್ಗಪರಶ್ವಧಾನ್​ ।ಮಹಾಂತಿ ಗಿರಿಶೃಂಗಾಣಿ ಪಾತಯಾಮಾಸರಾವಣಿಃ ॥ ೧೪</p>
	<p>ತತಃ ಪ್ರವ್ಯಥಿತಾ ಲೋಕಾಃ ಸಂಜಜ್ಞೇ ಚತಮೋ ಮಹತ್​ ।ತಸ್ಯ ರಾವಣಪುತ್ರಸ್ಯ ಶತ್ರುಸೈನ್ಯಾನಿನಿಘ್ನತಃ ॥ ೧೫</p>
	<p>ತತಸ್ತದ್ದೈವತಬಲಂ ಸಮಂತಾತ್ತಂಶಚೀಸುತಮ್ ।ಬಹುಪ್ರಕಾರಮಸ್ವಸ್ಥಮಭವಚ್ಛರಪೀಡಿತಮ್ ॥ ೧೬</p>
	<p>ನಾಪ್ಯಜಾನಂತ ಚಾನ್ಯೋನ್ಯಂ ರಕ್ಷೋ ವಾದೇವತಾಥವಾ ।ತತ್ರ ತತ್ರ ವಿಪರ್ಯಸ್ತ್ವಂ ಸಮಂತಾತ್​ಪರಿಧಾವತಿ ॥ ೧೭</p>
	<p>ದೇವಾ ದೇವಾನ್ನಿಜಘ್ನುಸ್ತೇ ರಾಕ್ಷಸಾರಾಕ್ಷಸಾಂಸ್ತಥಾ ।ಸಂಮೂಢಾಸ್ತಮಸಾಚ್ಛನ್ನಾ ವ್ಯದ್ರವನ್ನಪರೇ ತದಾ ॥ ೧೮</p>
	<p>ಏತಸ್ಮಿನ್ನಂತರೇ ವೀರಃ ಪುಲೋಮಾ ನಾಮವೀರ್ಯವಾನ್​ ।ದೈತ್ಯೇಂದ್ರಸ್ತೇನ ಸಂಗೃಹ್ಯ ಶಚೀಪುತ್ರೋಽಪವಾಹಿತಃ ॥ ೧೯</p>
	<p>ಸಂಗೃಹ್ಯ ತಂ ತು ದೌಹಿತ್ರಂ ಪ್ರವಿಷ್ಟಃ ಸಾಗರಂ ತದಾ । ಆರ್ಯಕಃ ಸ ಹಿ ತಸ್ಯಾಸೀತ್​ ಪುಲೋಮಾಯೇನ ಸಾ ಶಚೀ ॥ ೨೦</p>
	<p>ಜ್ಞಾತ್ವಾ ಪ್ರಣಾಶಂ ತು ತದಾ ಜಯಂತಸ್ಯಾಥ ದೇವತಾಃ ।ಅಪ್ರಹೃಷ್ಟಾಸ್ತತಃ ಸರ್ವಾ ವ್ಯಥಿತಾಃಸಂಪ್ರದುದ್ರುವುಃ ॥ ೨೧</p>
	<p>ರಾವಣಿಸ್ತ್ವಥ ಸಂಕ್ರುದ್ಧೋ ಬಲೈಃಪರಿವೃತಃ ಸ್ವಕೈಃ ।ಅಭ್ಯಧಾವತ ದೇವಾಂಸ್ತಾನ್​ ಮುಮೋಚ ಚಮಹಾಸ್ವನಮ್ ॥ ೨೨</p>
	<p>ದೃಷ್ಟ್ವಾ ಪ್ರಣಾಶಂ ಪುತ್ರಸ್ಯ ದೇವತೇಷು ಚ ವಿದ್ರುತಮ್ ।ಮಾತಲಿಂ ಚಾಹ ದೇವೇಶೋ ರಥಃ ಸಮುಪನೀಯತಾಮ್ ॥ ೨೩</p>
	<p>ಸ ತು ದಿವ್ಯೋ ಮಹಾಭೀಮಃ ಸಜ್ಜ ಏವಮಹಾರಥಃ ।ಉಪಸ್ಥಿತೋ ಮಾತಲಿನಾ ವಾಹ್ಯಮಾನೋ ಮಹಾಜವಃ ॥ ೨೪</p>
	<p>ತತೋ ಮೇಘಾ ರಥೇ ತಸ್ಮಿಂಸ್ತಡಿದ್ವಂತೋಮಹಾಬಲಾಃ ।ಅಗ್ರತೋ ವಾಯುಚಪಲಾ ನೇದುಃ ಪರಮನಿಃಸ್ವನಾಃ ॥ ೨೫</p>
	<p>ನಾನಾವಾದ್ಯಾನಿ ವಾದ್ಯಂತ ಗಂಧರ್ವಾಶ್ಚ ಸಮಾಹಿತಾಃ ।ನನೃತುಶ್ಚಾಪ್ಸರಃಸಂಘಾ ನಿರ್ಯಾತೇತ್ರಿದಶೇಶ್ವರೇ ॥ ೨೬</p>
	<p>ರುದ್ರೈರ್ವಸುಭಿರಾದಿತ್ಯೈಃಸಾಧ್ಯೈಶ್ಚ ಸಮರುದ್ಗಣೈಃ ।ವೃತೋ ನಾನಾಪ್ರಹರಣೈರ್ನಿರ್ಯಯೌತ್ರಿದಶಾಧಿಪಃ ॥ ೨೭</p>
	<p>ನಿರ್ಗಚ್ಛತಸ್ತು ಶಕ್ರಸ್ಯ ಪರುಷಂಪವನೋ ವವೌ ।ಭಾಸ್ಕರೋ ನಿಷ್ಪ್ರಭಶ್ಚಾಸೀನ್ಮಹೋಲ್ಕಾಶ್ಚಪ್ರಪೇದಿರೇ ॥ ೨೮</p>
	<p>ಏತಸ್ಮಿನ್ನಂತರೇ ವೀರೋ ದಶಗ್ರೀವಃ ಪ್ರತಾಪವಾನ್​ ।ಆರುರೋಹ ರಥಂ ದಿವ್ಯಂ ನಿರ್ಮಿತಂವಿಶ್ವಕರ್ಮಣಾ ॥ ೨೯</p>
	<p>ಪನ್ನಗೈಸ್ತು ಮಹಾಭೋಗೈರ್ವೇಷ್ಟಿತಂರೋಮಹರ್ಷಣೈಃ ।ತೇಷಾಂ ನಿಃಶ್ವಾಸವಾತೇನ ಪ್ರದೀಪ್ತಮಿವಸಂಯುಗೇ ॥ ೩೦</p>
	<p>ದೈತ್ಯೈರ್ನಿಶಾಚರೈಶ್ಚೈವ ಸ ರಥಃ ಪರಿವಾರಿತಃ ।ಸಮರಾಭಿಮುಖೋ ದೈತ್ಯೋಮಹೇಂದ್ರಂ ಸೋಽಭ್ಯವರ್ತತ ॥ ೩೧</p>
	<p>ಪುತ್ರ ತ್ವಂ ವಾರಯಿತ್ವಾ ತುಸ್ವಯಮೇವ ವ್ಯವಸ್ಥಿತಃ ।ಸೋಽಪಿ ಯುದ್ಧಾದ್ವಿನಿಷ್ಕ್ರಮ್ಯ ರಾವಣಿಃ ಸಮುಪಾವಿಶತ್​ ॥ ೩೨</p>
	<p>ತತೋ ಯುದ್ಧಂ ಪ್ರವೃತ್ತಂ ತು ಸುರಾಣಾಂ ರಾಕ್ಷಸೈಃ ಸಹ ।ಶಸ್ತ್ರಾಣಿ ವರ್ಷತಾಂ ಘೋರಂಮೇಘಾನಾಮಿವ ಸಂಯುಗೇ ॥ ೩೩</p>
	<p>ಕುಂಭಕರ್ಣಸ್ತು ದುಷ್ಟಾತ್ಮಾ ನಾನಾಪ್ರಹರಣೋದ್ಯತಃ ।ನಾಜ್ಞಾಯತ ತದಾ ಯುದ್ಧೇ ಸಹಕೇನಾಪ್ಯಯುಧ್ಯತ ॥ ೩೪</p>
	<p>ದಂತೈರ್ಭುಜಾಭ್ಯಾಂ ಪದ್ಭ್ಯಾಂ ಚ ಶಕ್ತಿತೋಮರಸಾಯಕೈಃ ।ಯೇನ ಕೇನೈವ ಸಂರಬ್ಧಸ್ತಾಡಯಾಮಾಸ ವೈ ಸುರಾನ್​ ॥ ೩೫</p>
	<p>ತತೋ ರುದ್ರೈರ್ಮಹಾಘೋರೈಃಸಂಗಮ್ಯಾಥ ನಿಶಾಚರಃ ।ಪ್ರಯುದ್ಧಸ್ತೈಶ್ಚ ಸಂಗ್ರಾಮೇಕ್ಷತಃ ಶಸ್ತ್ರೆರ್ೈನಿರಂತರಮ್ ॥ ೩೬</p>
	<p>ಬಭೌ ಶಸ್ತ್ರಾಚಿತತನುಃ ಕುಂಭಕರ್ಣಕ್ಷರನ್ನಸೃಕ್​ ।ವಿದ್ಯುತ್​ ಸ್ತನಿತನಿರ್ಘೋಷೋ ಧಾರಾವಾನಿವತೋಯದಃ ॥ ೩೭</p>
	<p>ತತಸ್ತದ್ರಾಕ್ಷಸಂ ಸೈನ್ಯಂ ಪ್ರಯುದ್ಧಂಸಮರುದ್ಗಣೈಃ ।ರಣೇ ವಿದ್ರಾವಿತಂ ಸರ್ವಂ ನಾನಾಪ್ರಹರಣೈಃಶಿತೈಃ ॥ ೩೮</p>
	<p>ಕೇಚಿದ್ವಿನಿಹತಾಃ ಕೃತ್ತಾಶ್ಚೇಷ್ಟಂತಿ ಸ್ಮ ಮಹೀತಲೇ ।ವಾಹನೇಷ್ವವಸಕ್ತಾಶ್ಚ ಸ್ಥಿತಾ ಏವಾಪರೇರಣೇ ॥ ೩೯</p>
	<p>ರಥಾನ್ನಾಗಾನ್​ ಖರಾನ್ನುಷ್ಟ್ರಾನ್​ಪನ್ನಗಾಂಸ್ತುರಗಾನ್​ ರಣೇ ।ಶಿಂಶುಮಾರಾನ್​ ವರಾಹಾಂಶ್ಚಪಿಶಾಚವದನಾಂಸ್ತಥಾ ॥ ೪೦</p>
	<p>ತಾನ್​ ಸಮಾಲಿಂಗ್ಯ ಬಾಹುಭ್ಯಾಂ ವಿಷ್ಟಬ್ಧಾಃ ಕೇಚಿದುಚ್ಛ್ರಿತಾಃ ।ದೇವೈಸ್ತು ಶಸ್ತ್ರಸಂಛಿನ್ನಾ ಮಮ್ರಿರೇ ಚನಿಶಾಚರಾಃ ॥ ೪೧</p>
	<p>ಚಿತ್ರಕರ್ಮ ಇವಾಭಾತಿ ಸ ತೇಷಾಂರಣಸಂಪ್ಲವಃ ।ನಿಹತಾನಾಂ ಪ್ರಮತ್ತಾನಾಂ ರಾಕ್ಷಸಾನಾಂಮಹೀತಲೇ ॥ ೪೨</p>
	<p>ಶೋಣಿತೋದಕನಿಷ್ಯಂದಕಂಕಗೃಧ್ರಸಮಾಕುಲಾ ।ಪ್ರವೃತ್ತಾ ಸಂಯುಗಮುಖೇಶಸ್ತ್ರಗ್ರಾಹವತೀ ನದೀ ॥ ೪೩</p>
	<p>ಏತಸ್ಮಿನ್ನಂತರೇ ಕ್ರುದ್ಧೋ ದಶಗ್ರೀವಃ ಪ್ರತಾಪವಾನ್​ ।ನಿರೀಕ್ಷ್ಯ ತದ್ಬಲಂ ಕೃತ್ಸ್ನಂ ದೈವತೈರ್ವಿನಿಪಾತಿತಮ್ ॥ ೪೪</p>
	<p>ಸ ತಂ ಪ್ರತಿ ನಿಗಾಹ್ಯಾಶು ಪ್ರವೃದ್ಧಂಸೈನ್ಯಸಾಗರಮ್ ।ತ್ರಿದಶಾನ್​ ಸಮರೇ ನಿಘ್ನನ್​ಶಕ್ರಮೇವಾಭ್ಯವರ್ತತ ॥ ೪೫</p>
	<p>ಆಗಾಚ್ಛಕ್ರೋ ಮಹಾಚ್ಚಾಪಂ ವಿಸ್ಫಾರ್ಯ ಸುಮಹಾಸ್ವನಮ್ ।ಯಸ್ಯ ವಿಸ್ಫಾರಘೋಷೇಣ ಸ್ವನಂತಿ ಸ್ಮ ದಿಶೋ ದಶ ॥ ೪೬</p>
	<p>ತದ್ವಿಕೃಷ್ಯ ಮಹಾಚ್ಚಾಪಮಿಂದ್ರೋರಾವಣಮೂರ್ಧನಿ ।ನಿಪಾತಯಾಮಾಸ ಶರಾನ್​ ಪಾವಕಾದಿತ್ಯವರ್ಚಸಃ ॥ ೪೭</p>
	<p>ತಥೈವ ಚ ಮಹಾಬಾಹುರ್ದಶಗ್ರೀವೋವ್ಯವಸ್ಥಿತಃ ।ಶಕ್ರಂ ಕಾರ್ಮುಕವಿಭ್ರಷ್ಟೈಃ ಶರವರ್ಷೈರವಾಕಿರತ್​ ॥ ೪೮</p>
	<p>ಪ್ರಯುಧ್ಯತೋರಥತಯೋರ್ಬಾಣವರ್ಷೈಃ ಸಮಂತತಃ ।ನ ಜ್ಞಾಯತೇ ತದಾ ಕಿಂಚಿತ್​ ಸರ್ವಂ ಹಿತಮಸಾವೃತಮ್ ॥ ೪೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾವಿಂಶಃ ಸರ್ಗಃ</p>
	
	
	<p>ಏಕೋನತ್ರಿಂಶಃ ಸರ್ಗಃವಾಸವಗ್ರಹಣಮ್೪೨ ಶ್ಲೋಕಗಳು</p>
	<p>ತತಸ್ತಮಸಿ ಸಂಜಾತೇ ಸರ್ವೇ ತೇದೇವರಾಕ್ಷಸಾಃ ।ಅಯುಧ್ಯಂತ ಬಲೋನ್ಮತ್ತಾಃ ಸೂದಯಂತಃ ಪರಸ್ಪರಮ್ ॥</p>
	<p>ತತಸ್ತು ದೇವಸೈನ್ಯೇನ ರಾಕ್ಷಸಾನಾಂಬೃಹದ್ಬಲಮ್ ।ದಶಾಂಶಂ ಸ್ಥಾಪಿತಂ ಯುದ್ಧೇ ಶೇಷಂಯಮಕ್ಷಯಮ್ ॥ ೨</p>
	<p>ತಸ್ಮಿಂಸ್ತು ತಾಮಸೇ ಯುದ್ಧೇ ಸರ್ವೇ ತೇದೇವರಾಕ್ಷಸಾಃ ।ಅನ್ಯೋನ್ಯಂ ನಾಭ್ಯಜಾನಂತ ಯುಧ್ಯಮಾನಾಃ ಪರಸ್ಪರಮ್ ॥ ೩</p>
	<p>ಇಂದ್ರಶ್ಚ ರಾವಣಶ್ಚೈವ ರಾವಣಿಶ್ಚಮಹಾಬಲಃ ।ತಸ್ಮಿಂಸ್ತಮೋಜಾಲವೃತೇಮೋಹಮೀಯುರ್ನ ತೇ ತ್ರಯಃ ॥ ೪</p>
	<p>ಸ ತು ದೃಷ್ಟ್ವಾ ಬಲಂ ಸರ್ವಂ ನಿಹತಂರಾವಣಂ ಕ್ಷಣಾತ್​ ।ಕ್ರೋಧಮಭ್ಯಾಗಮತ್ತೀವ್ರಂ ಮಹಾನಾದಂ ಚ ಮುಕ್ತವಾನ್​ ॥</p>
	<p>ಕ್ರೋಧಾತ್​ ಸೂತಂ ಚ ದುರ್ಧರ್ಷಃ ಸ್ಯಂದನಸ್ಥಮುವಾಚ ಹ ।ಪರಸೈನ್ಯಸ್ಯ ವಧ್ಯೇನ ಯಾವದಂತೋನಯಸ್ವ ಮಾಮ್ ॥ ೬</p>
	<p>ಅದ್ವೈತಾಂಸ್ತ್ರಿದಶಾನ್​ ಸರ್ವಾನ್​ ವಿಕ್ರಮೈಃ ಸಮರೇ ಸ್ವಯಮ್ ।ನಾನಾಶಸ್ತ್ರೆರ್ೈಮಹಾಘೋತೈರ್ನಯಾಮಿಯಮಸಾದನಮ್ ॥ ೭</p>
	<p>ಅಹಮಿಂದ್ರಂ ವಧಿಷ್ಯಾಮಿ ಧನದಂ ವರುಣಂಯಮಮ್ ।ತ್ರಿದಶಾನ್​ ವಿನಿಹತ್ಯಾಥ ಸ್ವಯಂಸ್ಥಾಸ್ಯಾಮ್ಯಥೋಪರಿ ॥ ೮</p>
	<p>ವಿಷಾದೋ ನ ಚ ಕರ್ತವ್ಯಃ ಶೀಘ್ರಂವಾಹಯ ಮೇ ರಥಮ್ ।ದ್ವಿಃ ಖಲು ತ್ವಾಂ ಬ್ರವೀಮ್ಯದ್ಯ ಯಾವದಂತೋ ನಯಸ್ವ ಮಾಮ್ ॥</p>
	<p>ಅಯಂ ಸ ನಂದನೋದ್ದೇಶೋ ಯತ್ರವರ್ತಾಮಹೇ ವಯಮ್ ।ನಯ ಮಾಮದ್ಯ ತತ್ರ ತ್ವಮುದಯೋ ಯತ್ರ ಪರ್ವತಃ ॥ ೧೦</p>
	<p>ತಸ್ಯ ತದ್ವಚನಂ ಶ್ರುತ್ವಾ ತುರಂಗಾನ್​ ಸಮನೋಜವಾನ್​ ।ಆದಿದೇಶಾಥ ಶತ್ರೂಣಾಂ ಮಧ್ಯೇನೈವ ಚ ಸಾರಥಿಃ ॥ ೧೧</p>
	<p>ತಸ್ಯ ತಂ ನಿಶ್ಚಯಂ ಜ್ಞಾತ್ವಾ ಶಕ್ರೋದೇವೇಶ್ವರಸ್ತದಾ । ರಥಸ್ಥಃ ಸಮರಸ್ಥಾಂಸ್ತಾನ್​ ದೇವಾನ್​ವಾಕ್ಯಮಥಾಬ್ರವೀತ್​ ॥ ೧೨</p>
	<p>ಸುರಾಃ ಶೃಣುತ ಮದ್ವಾಕ್ಯಂಯತ್ತಾವನ್ಮಮ ರೋಚತೇ ।ಜೀವನ್ನೇವ ದಶಗ್ರೀವಃ ಸಾಧು ರಕ್ಷೋನಿಗೃಹ್ಯತಾಮ್ ॥ ೧೩</p>
	<p>ಏಷ ಹ್ಯತಿಬಲಃ ಸೈನ್ಯೇ ರಥೇನ ಪವನೌಜಸಾ ।ಗಮಿಷ್ಯತಿ ಪ್ರವೃದ್ಧೋರ್ಮಿಃ ಸಮುದ್ರಇವ ಪರ್ವಣಿ ॥ ೧೪</p>
	<p>ನ ಹ್ಯೇಷ ಹಂತುಂ ಶಕ್ಯೋಽದ್ಯ ವರದಾನಾತ್​ ಸುನಿರ್ಭಯಃ ।ತದ್​ಗ್ರಹೀಷ್ಯಾಮಹೇ ರಕ್ಷೋ ಯತ್ತಾ ಭವತ ಸಂಯುಗೇ ॥ ೧೫</p>
	<p>ಯಥಾ ಬಲೌ ನಿರುದ್ಧೇ ಚ ತ್ರೈಲೋಕ್ಯಂಭುಜ್ಯತೇ ಮಯಾ ।ಏವಮೇತಸ್ಯ ಪಾಪಸ್ಯ ನಿರೋಧೋಮಮ ರೋಚತೇ ॥ ೧೬</p>
	<p>ತತೋಽನ್ಯಂ ದೇಶಮಾಸ್ಥಾಯ ಶಕ್ರಃ ಸಂತ್ಯಜ್ಯ ರಾವಣಮ್ ।ಅಯುಧ್ಯತ ಮಹಾರಾಜರಾಕ್ಷಸಾಂಸ್ತ್ರಾಸಯನ್​ ರಣೇ ॥ ೧೭</p>
	<p>ಉತ್ತರೇಣ ದಶಗ್ರೀವಃ ಪ್ರವಿವೇಶಾನಿವರ್ತಕಃ ।ದಕ್ಷಿಣೇನ ತು ಪಾರ್ಶೆ್ವÃನ ಪ್ರವಿವೇಶಶತಕ್ರತುಃ ॥ ೧೮</p>
	<p>ತತಃ ಸ ಯೋಜನಶತಂ ಪ್ರವಿಷ್ಟೋರಾಕ್ಷಸಾಧಿಪಃ ।ದೇವತಾನಾಂ ಬಲಂ ಸರ್ವಂಶರವರ್ಷೈರವಾಕಿರತ್​ ॥</p>
	<p>೧೯ ತತಃ ಶಕ್ರೋ ನಿರೀಕ್ಷ್ಯಾಥ ಪ್ರನಷ್ಟಂತು ಸ್ವಕಂ ಬಲಮ್ ।ನ್ಯವರ್ತಯದಸಂಭ್ರಾಂತಃ ಸಮಾವೃತ್ಯಃ ದಶಾನನಮ್ ॥ ೨೦</p>
	<p>ಏತಸ್ಮಿನ್ನಂತರೇ ನಾದೋ ಮುಕ್ತೋದಾನವರಾಕ್ಷಸೈಃ ।ಹಾ ಹತಾಃ ಸ್ಥ ಇತಿ ಗ್ರಸ್ತಂ ದೃಷ್ಟ್ವಾಶಕ್ರೇಣ ರಾವಣಮ್ ॥ ೨೧</p>
	<p>ತತೋ ರಥಂ ಸಮಾಸ್ಥಾಯ ರಾವಣಿಃಕ್ರೋಧಮೂರ್ಛಿತಃ ।ತತ್ಸೈನ್ಯಮತಿಸಂಕ್ರುದ್ಧಃ ಪ್ರವಿವೇಶಸುದಾರುಣಮ್ ॥ ೨೨</p>
	<p>ತಾಂ ಪ್ರವಿಶ್ಯ ಮಹಾಮಾಯಾಂ ಪ್ರಾಪ್ತಾಂ ಗೋಪತಿನಾ ಪುರಾ ।ಪ್ರವಿವೇಶ ಸುಸಂರಬ್ಧಸ್ತತ್ಸೈನ್ಯಂಸಮಭಿದ್ರವತ್​ ॥ ೨೩</p>
	<p>ಸ ಸರ್ವಾ ದೇವತಾಸ್ತ್ಯಕ್ತ್ವಾಶಕ್ರಮೇವಾಭ್ಯಧಾವತ ।ಮಹೇಂದ್ರಶ್ಚ ಮಹಾತೇಜಾ ನಾಪಶ್ಯಚ್ಚ ಸುತಂ ರಿಪೋಃ ॥ ೨೪</p>
	<p>ವಿಮುಕ್ತ ಕವಚಸ್ತತ್ರವಧ್ಯಮಾನೋಽಪಿ ರಾವಣಿಃ ।ತ್ರಿದಶೈಃ ಸುಮಹಾವೀರೈರ್ನ ಚಕಾರ ಚಕಿಂಚನ ॥ ೨೫</p>
	<p>ಸ ಮಾತಲಿಂ ಸಮಾಯಾಂತಂ ತಾಡಯಿತ್ವಾಶರೋತ್ತಮೈಃ ।ಮಹೇಂದ್ರಂ ಬಾಣವರ್ಷೇಣ ಭೂಯಏವಾಭ್ಯವಾಕಿರತ್​ ॥ ೨೬</p>
	<p>ತತಸ್ತ್ಯಕ್ತ್ವಾ ರಥಂ ಶಕ್ರೋ ವಿಸಸರ್ಜ ಚ ಸಾರಥಿಮ್ ।ಐರಾವತಂ ಸಮಾರುಹ್ಯ ಮೃಗಯಾಮಾಸರಾವಣಿಮ್ ॥ ೨೭</p>
	<p>ಸ ತತ್ರಮಾಯಾಬಲವಾನದೃಶ್ಯೋಽಥಾಂತರಿಕ್ಷಗಃ ।ಇಂದ್ರಂ ಮಾಯಾಪರಿಕ್ಷಿಪ್ತಃ ಕೃತ್ವಾಸಂಪ್ರಾದ್ರವಚ್ಛರೈಃ ॥ ೨೮</p>
	<p>ಸ ತಂ ಯಥಾ ಪರಿಶ್ರಾಂತಮಿಂದ್ರಂಜಜ್ಞೇಽಥ ರಾವಣಿಃ ।ತದೈನಂ ಮಾಯಯಾ ಬದ್ಧ್ವಾಸ್ವಸೈನ್ಯಮಭಿತೋಽನಯತ್​ ॥ ೨೯</p>
	<p>ತಂ ತು ದೃಷ್ಟ್ವಾ ಬಲಾತ್ತೇನನೀಯಮಾನಂ ಮಹಾರಣಾತ್​ ।ಮಹೇಂದ್ರಮಮರಾಃ ಸರ್ವೇ ಕಿಂ ನು ಸ್ಯಾದಿತ್ಯಚಿಂತಯನ್​ ॥ ೩೦</p>
	<p>ದೃಶ್ಯತೇ ನ ಸ ಮಾಯಾವೀ ಶಕ್ರಜಿತ್​ಸಮಿತಿಂಜಯಃ ।ವಿದ್ಯಾವಾನಪಿ ಯೇನೇಂದ್ರೋ ಮಾಯಯಾನೀಯತೇ ಬಲಾತ್​ ॥ ೩೧</p>
	<p>ಏತಸ್ಮಿನ್ನಂತರೇ ಕ್ರುದ್ಧಾಃ ಸರ್ವೇಸುರಗಣಾಸ್ತದಾ ।ರಾವಣಂ ವಿಮುಖೀಕೃತ್ಯಶರವರ್ಷೈರವಾಕಿರನ್​ ॥ ೩೨</p>
	<p>ರಾವಣಸ್ತು ಸಮಾಸಾದ್ಯ ಆದಿತ್ಯಾಂಶ್ಚವಸೂಂಸ್ತಥಾ ।ನ ಶಶಾಕ ಸ ಸಂಗ್ರಾಮೇ ಯೋದ್ಧುಂಶತ್ರುಭಿರರ್ದಿತಃ ॥ ೩೩</p>
	<p>ಸ ತಂ ದೃಷ್ಟ್ವಾ ಪರಿಮ್ಲಾನಂಪ್ರಹಾರೈರ್ಜರ್ಜರೀಕೃತಮ್ ।ರಾವಣಿಃ ಪಿತರಂಯುದ್ಧೇಽದರ್ಶನಸ್ಥೋಽಬ್ರವೀದಿದಮ್ ॥ ೩೪</p>
	<p>ಆಗಚ್ಛ ತಾತ ಗಚ್ಛಾಮೋ ರಣಕರ್ಮ ನಿವರ್ತತಾಮ್ ।ಜಿತಂ ನೋ ವಿದಿತಂ ತೇಽಸ್ತು ಸ್ವಸ್ಥೋ ಭವಗತಜ್ವರಃ ॥ ೩೫</p>
	<p>ಅಯಂ ಹಿ ಸುರಸೈನ್ಯಸ್ಯತ್ರೈಲೋಕ್ಯಸ್ಯ ಚ ಯಃ ಪ್ರಭುಃ ।ಸ ಗೃಹೀತೋ ದೈವಬಲಾದ್ಭಗ್ನದರ್ಪಾಃಸುರಾಃ ಕೃತಾಃ ॥ ೩೬</p>
	<p>ಯಥೇಷ್ಟಂ ಭುಂಕ್ಷ್ವಲೋಕಾಂಸ್ತ್ರೀನ್ನಿಗೃಹ್ಯಾರಾತಿಮೋಜಸಾ ।ವೃಥಾ ಕಿಂ ತೇ ಶ್ರಮೇಣೇಹಯುದ್ಧಮದ್ಯ ತು ನಿಷ್ಫಲಮ್ ॥ ೩೭</p>
	<p>ತತಸ್ತೇ ದೈವತಗಣಾ ನಿವೃತ್ತಾ ರಣಕರ್ಮಣಃ ।ತಚ್ಛ್ರುತ್ವಾ ರಾವಣೇರ್ವಾಕ್ಯಂ ಸ್ವಸ್ಥಚೇತಾಬಭೂವ ಹ ॥ ೩೮</p>
	<p>ಅಥ ರಣವಿಗತಜ್ವರಃ ಪ್ರಭು ವಿðಜಯಮವಾಪ್ಯ ನಿಶಾಚರಾಧಿಪಃ ।ಸ್ವಭವನಮಭಿಮತೋ ಜಗಾಮಹೃಷ್ಟಃ ಸ್ವಸುತಮವಾಪ್ಯ ಚವಾಕ್ಯಮಬ್ರವೀತ್​ ॥ ೩೯</p>
	<p>ಅತಿಬಲಸದೃಶೈಃ ಪರಾಕ್ರಮೈಸ್ತೈರ್ಮಮ ಕುಲಮಾನವಿವರ್ಧನಂ ಕರತಮ್ । ಯದಯಮತುಲ್ಯಬಲಸ್ತ್ವಯಾದ್ಯ ವೈ ತ್ರಿದಶಪತಿಸ್ತ್ರಿದಶಾಶ್ಚ ನಿರ್ಜಿತಾಃ ॥೪೦</p>
	<p>ನಯ ರಥಮಧಿರೋಪ್ಯ ವಾಸವಂ</p>
	<p>ನಗರಮಿತೋ ವ್ರಜ ಸೇನಯಾವೃತಸ್ತ್ವಮ್ ।ಅಹಮಪಿ ತವ ಗಚ್ಛತೋ ದ್ರುತಂ ಸಹ ಸಚಿವೈರನುಯಾಮಿಪೃಷ್ಠತಃ ॥ ೪೧</p>
	<p>ಅಥ ಸ ಬಲವೃತಃ ಸವಾಹನ-ಸ್ತ್ರಿದಶಪತಿಂ ಪರಿಗೃಹ್ಯ ರಾವಣಿಃ ।ಸ್ವಭವನಮಭಿಗಮ್ಯ ವೀರ್ಯವಾನ್​ಕೃತಸಮರಾನ್​ ವಿಸಸರ್ಜ ರಾಕ್ಷಸಾನ್​ ॥ ೪೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನತ್ರೀಂಶಃ ಸರ್ಗಃ</p>
	
	
	<p>ತ್ರಿಂಶಃ ಸರ್ಗಃಇಂದ್ರಪರಾಜಯಕಾರಣಕಥನಮ್೫೬ ಶ್ಲೋಕಗಳು</p>
	<p>ಜಿತೇ ಮಹೇಂದ್ರೇಽತಿಬಲೇ ರಾವಣಸ್ಯ ಸುತೇನ ವೈ ।ಪ್ರಜಾಪತಿಂ ಪುರಸ್ಕೃತ್ಯಯಯುರ್ಲಂಕಾಂ ಸುರಾಸ್ತದಾ ॥</p>
	<p>ತತ್ರ ರಾವಣಮಾಸಾದ್ಯ ಪುತ್ರಭ್ರಾತೃಭಿರಾವೃತಮ್ ।ಅಬ್ರವೀದ್ಗಗನೇ ತಿಷ್ಠನ್​ ಸಾಮಪೂರ್ವಂಪ್ರಜಾಪತಿಃ ॥ ೨</p>
	<p>ವತ್ಸ ರಾವಣ ತುಷ್ಟೋಽಸ್ಮಿ ಪುತ್ರಸ್ಯ ತವಸಂಯುಗೇ ।ಅಹೋಽಸ್ಯ ವಿಕ್ರಮೌದಾರ್ಯಂ ತವತುಲ್ಯೋಽಧಿಕೋಽಪಿ ವಾ ॥ ೩</p>
	<p>ಜಿತಂ ಹಿ ಭವತಾ ಸರ್ವಂ ತ್ರೈಲೋಕ್ಯಂಸ್ವೇನ ತೇಜಸಾ ।ಕೃತಾ ಪ್ರತಿಜ್ಞಾ ಸಫಲಾ ಪ್ರೀತೋಽಸ್ಮಿಸ್ವಸುತೇನ ವೈ ॥ ೪</p>
	<p>ಅಯಂ ಚ ಪುತ್ರೋಽತಿಬಲಸ್ತವ ರಾವಣವೀರ್ಯವಾನ್​ ।ಜಗತೀಂದ್ರಜಿದಿತ್ಯೇವ ಪರಿಖ್ಯಾತೋ ಭವಿಷ್ಯತಿ॥ ೫</p>
	<p>ಬಲವಾನ್​ ದುರ್ಜಯಶ್ಚೈವ ಭವಿಷ್ಯತ್ಯೇವರಾಕ್ಷಸಃ ।ಯಂ ಸಮಾಶ್ರಿತ್ಯ ತೇ ರಾಜನ್​ಸ್ಥಾಪಿತಾಸ್ತ್ರಿದಶಾ ವಶೇ ॥ ೬</p>
	<p>ತನ್ಮುಚ್ಯತಾಂ ಮಹಾಬಾಹೋ ಮಹೇಂದ್ರಃ ಪಾಕಶಾಸನಃ ।ಕಿಂ ಚಾಸ್ಯ ಮೋಕ್ಷಣಾರ್ಥಾಯಪ್ರಯಚ್ಛಂತು ದಿವೌಕಸಃ ॥ ೭</p>
	<p>ಅಥಾಬ್ರವೀನ್ಮಹಾತೇಜಾ ಇಂದ್ರಜಿತ್​ಸಮಿತಿಂಜಯಃ ।ಅಮರತ್ವಮಹಂ ದೇವ ವೃಣೇಯದ್ಯೇಷಮುಚ್ಯತೇ ॥ ೮</p>
	<p>ಚತುಷ್ಪಾದಂ ಖೇಚರಾಣಾಮನ್ಯೇಷಾಂ ಚಮಹೌಜಸಾಮ್ ।ವೃಕ್ಷಗುಲ್ಮಕ್ಷುಪಲತಾತೃಣೋಪಲಮಹೀಭೃತಾಮ್ ॥ ೯</p>
	<p><span><span>ಸರ್ವೇಽಪಿ ಜಂತವೋಽನ್ಯೋನ್ಯಂ ಭೇತವ್ಯೇ ಸತಿ ಬಿಭ್ಯತಿ । </span><span>ಅತೋಽತ್ರ ಲೋಕೇ ಸರ್ವೇಷಾಂಸರ್ವಸ್ಮಾಚ್ಚ ಭವೇದ್ಭಯಮ್ ॥ </span></span>೧೦</p>
	<p>ತತೋಽಬ್ರವೀನ್ಮಹಾತೇಜಾ ಮೇಘನಾದಂಪ್ರಜಾಪತಿಃ ।ನಾಸ್ತಿ ಸರ್ವಾಮರತ್ವಂ ಹಿ ಕಸ್ಯಚಿತ್​ಪ್ರಾಣಿನೋ ಭುವಿ ॥ ೧೧</p>
	<p>ಚತುಷ್ಪದಃ ಪಕ್ಷಿಣಶ್ಚ ಭೂತಾನಾಂ ವಾಮಹೌಜಸಾಮ್ ।ಶ್ರುತ್ವಾ ಪಿತಾಮಹೇನೋಕ್ತಮಿಂದ್ರಜಿತ್​ಪ್ರಭುಣಾವ್ಯಯಮ್ ॥ ೧೨</p>
	<p>ಅಥಾಬ್ರವೀತ್​ ಸ ತತ್ರಸ್ಥಂ ಮೇಘನಾದೋಮಹಾಬಲಃ ।ಶ್ರೂಯತಾಂ ವಾ ಭವೇತ್​ ಸಿದ್ಧಿಃ ಶತಕ್ರತುವಿಮೋಕ್ಷಣೇ ॥ ೧೩</p>
	<p>ಮಮೇಷ್ಟಂ ನಿತ್ಯಶೋಹವ್ಯೈರ್ಮಂತ್ರೈಃ ಸಂಪೂಜ್ಯ ಪಾವಕಮ್।ಸಂಗ್ರಾಮಮವತರ್ತುಂ ಚಶತ್ರುನಿರ್ಜಯಕಾಂಕ್ಷಿಣಃ ॥ ೧೪</p>
	<p>ಅಶ್ವಯುಕ್ತೋ ರಥೋಮಹ್ಯಮುತ್ತಿಷ್ಠೇತ್ತು ವಿಭಾವಸೋಃ ।ತತ್ಸ್ಥಸ್ಯಾಮರತಾ ಸ್ಯಾನ್ಮೇ ಏಷ ಮೇ ನಿಶ್ಚಯೋ ವರಃ ॥ ೧೫</p>
	<p>ತಸ್ಮಿನ್​ ಯದ್ಯಸಮಾಪ್ತೇ ಚಜಪ್ಯಹೋಮೇ ವಿಭಾವಸೌ ।ಯುಧ್ಯೇಯಂ ದೇವ ಸಂಗ್ರಾಮೇ ತದಾಮೇ ಸ್ಯಾದ್ವಿನಾಶನಮ್ ॥ ೧೬</p>
	<p>ಸರ್ವೋ ಹಿ ತಪಸಾ ದೇವವೃಣೋತ್ಯಮರತಾಂ ಪುಮಾನ್​ । ವಿಕ್ರಮೇಣ ಮಯಾ ತ್ವೇತದಮರತ್ವಂಪ್ರವರ್ತಿತಮ್ ॥ ೧೭</p>
	<p>ಏವಮಸ್ತ್ವಿತಿ ತಂ ಚಾಹ ವಾಕ್ಯಂ ದೇವಃ ಪಿತಾಮಹಃ ।ಮುಕ್ತಶ್ಚೇಂದ್ರಜಿತಾ ಶಕ್ರೋ ಗತಾಶ್ಚ ತ್ರಿದಿವಂ ಸುರಾಃ ॥ ೧೮</p>
	<p>ಏತಸ್ಮಿನ್ನಂತರೇ ರಾಮ ದೀನೋಭ್ರಷ್ಟಾಮರದ್ಯುತಿಃ ।ಇಂದ್ರಶ್ಚಿಂತಾಪರೀತಾತ್ಮಾ ಧ್ಯಾನತತ್ಪರತಾಂಗತಃ ॥ ೧೯</p>
	<p>ತಂ ತು ದೃಷ್ಟ್ವಾ ತಥಾಭೂತಂ ಪ್ರಾಹದೇವಃ ಪ್ರಜಾಪತಿಃ ।ಶತಕ್ರತೋ ಕಿಮು ಪುರಾ ಕರೋತಿ ಸ್ಮ ಸುದುಷ್ಕರಮ್ ॥ ೨೦</p>
	<p>ಅಮರೇಂದ್ರ ಮಯಾ ಬಹ್ವ್ಯಃ ಪ್ರಜಾಃ ಸೃಷ್ಟಾಸ್ತದಾ ಪ್ರಭೋ ।ಏಕವರ್ಣಾಃ ಸಮಾಭಾಷಾ ಏಕರೂಪಾಶ್ಚಸರ್ವಶಃ ॥ ೨೧</p>
	<p>ತಾನಾಂ ನಾಸ್ತಿ ವಿಶೇಷೋ ಹಿ ದರ್ಶನೇಲಕ್ಷ್ಮಣೇಽಪಿ ವಾ । ತತೋಽಹಮೇಕಾಗ್ರಮನಸ್ತಾಃ ಪ್ರಜಾಃ ಪರ್ಯಚಿಂತಯಮ್ ॥ ೨೨</p>
	<p>ಸೋಽಹಂ ತಾಸಾಂ ವಿಶೇಷಾರ್ಥಂಸ್ತ್ರಿಯಮೇಕಾಂ ವಿನಿರ್ಮಮೇ ।ಯದ್ಯತ್​ ಪ್ರಜಾನಾಂ ಪ್ರತ್ಯಂಗಂ ವಿಶಿಷ್ಟಂತತ್ತದುದ್ಧೃತಮ್ ॥ ೨೩</p>
	<p>ತತೋ ಮಯಾ ರೂಪಗುಣೈರಹಲ್ಯಾ ಸ್ತ್ರೀ ವಿನಿರ್ಮಿತಾ ।ಹಲಂ ನಾಮೇಹ ವೈರೂಪ್ಯಂ ಹಲ್ಯಂತತ್ಪ್ರಭವಂ ಭವೇತ್​ ॥ ೨೪</p>
	<p>ಯಸ್ಮಾನ್ನ ವಿದ್ಯತೇ ಹಲ್ಯಂ ತೇನಾಹಲ್ಯೇತಿವಿಶ್ರುತಾ ।ಅಹಲ್ಯೇತಿ ಮಯಾ ಶಕ್ರ ತಸ್ಯಾ ನಾಮಪ್ರವರ್ತಿತಮ್ ॥ ೨೫</p>
	<p>ನಿರ್ಮಿತಾಯಾಂ ಚ ದೇವೇಂದ್ರ ತಸ್ಯಾಂನಾರ್ಯಾಂ ಸುರರ್ಷಭ ।ಭವಿಷ್ಯತೀತಿ ಕಸ್ಯೈಷಾ ಮಮ ಚಿಂತಾತತೋಽಭವತ್​ ॥ ೨೬</p>
	<p>ತ್ವಂ ತು ಶಕ್ರ ತದಾ ನಾರೀಂ ಜಾನೀಷೇಮನಸಾ ಪ್ರಭೋ ।ಸ್ಥಾನಾಧಿಕತಯಾ ಪತ್ನೀ ಮಮೈಷೇತಿಪುರಂದರ ॥ ೨೭</p>
	<p>ಸಾ ಮಯಾ ನ್ಯಾಸಭೂತಾ ತು ಗೌತಮಸ್ಯ ಮಹಾತ್ಮನಃ ।ನ್ಯಸ್ತಾ ಬಹೂನಿ ವರ್ಷಾಣಿ ತೇನ ನಿರ್ಯಾತಿತಾಚಹ॥ ೨೮</p>
	<p>ತತಸ್ತಸ್ಯ ಪರಿಜ್ಞಾಯ ಮಹಾಸ್ಥೈರ್ಯಂಮಹಾಮುನೇ ।ಜ್ಞಾತ್ವಾ ತಪಸಿ ಸಿದ್ಧಿಂ ಚ ಪತ್ಯರ್ಥಂ ಸ್ಪರ್ಶಿತಾತದಾ ॥ ೨೯</p>
	<p>ಸ ತಯಾ ಸಹ ಧರ್ಮಾತ್ಮಾ ರಮತೇ ಸ್ಮ ಮಹಾಮುನಿಃ ।ಆಸನ್ನಿರಾಶಾ ದೇವಾಸ್ತು ಗೌತಮೇದತ್ತಯಾ ತಯಾ ॥ ೩೦</p>
	<p>ಸಂಕ್ರುದ್ಧಸ್ತ್ವಂ ಹಿ ಧರ್ಮಾತ್ಮನ್​ ಗತ್ವಾತಸ್ಯಾಶ್ರಮಂ ಮುನೇಃ ।ದೃಷ್ಟವಾಂಶ್ಚ ತದಾ ತಾಂ ಸ್ತ್ರೀಂದೀಪ್ತಾಮಗ್ನಿಶಿಖಾಮಿವ ॥ ೩೧</p>
	<p>ಸಾ ತ್ವಯಾ ಧರ್ಷಿತಾ ಶಕ್ರ ಕಾಮಾರ್ತೇನಸಮನ್ಯುನಾ ।ದೃಷ್ಟಸ್ತ್ವಂ ಚ ತದಾ ತೇನ ಹ್ಯಾಶ್ರಮೇಪರಮರ್ಷಿಣಾ ॥ ೩೨</p>
	<p>ತತಃ ಕ್ರುದ್ಧೇನ ತೇನಾಸಿ ಶಪ್ತಃ ಪರಮತೇಜಸಾ ।ಗತೋಽಸಿ ಯೇನ ದೇವೇಂದ್ರ ದಶಾಭಾಗವಿಪರ್ಯಯಮ್ ॥ ೩೩</p>
	<p>ಯಸ್ಮಾನ್ಮೇ ಧರ್ಷಿತಾ ಪತ್ನೀ ತ್ವಯಾವಾಸವ ನಿರ್ಭಯಮ್ ।ತಸ್ಮಾತ್ತ್ವಂ ಸಮರೇ ರಾಜನ್​ಶತ್ರುಸಹಸ್ರಂ ಗಮಿಷ್ಯಸಿ ॥ ೩೪</p>
	<p>ಅಯಂ ತು ಭಾವೋ ದುರ್ಬುದ್ಧೇಯಸ್ತ್ವಯೇಹ ಪ್ರವರ್ತಿತಃ ।ಮಾನುಷೇಷ್ವಪಿ ಲೋಕೇಷು ಭವಿಷ್ಯತಿ ನಸಂಶಯಃ ॥ ೩೫</p>
	<p>ತತ್ರಾರ್ಥಂ ತಸ್ಯ ಯಃ ಕರ್ತಾ ತ್ವಯ್ಯರ್ಥಂ ನಿಪತಿಷ್ಯತಿ ।ನ ಚ ತೇ ಸ್ಥಾವರಂ ಸ್ಥಾನಂ ಭವಿಷ್ಯತಿ ನಸಂಶಯಃ ॥ ೩೬</p>
	<p>ಯಶ್ಚ ಯಶ್ಚ ಸುರೇಂದ್ರ ಸ್ಯಾದ್​ಧ್ರುವಃ ಸ ನ ಭವಿಷ್ಯತಿ ।ಏಷ ಶಾಪೋ ಮಯಾ ಮುಕ್ತ ಇತ್ಯಸೌ ತಾಂತದಾಬ್ರವೀತ್​ ॥ ೩೭</p>
	<p>ತಾಂ ತು ಭಾರ್ಯಾಂ ಸುನಿರ್ಭತ್ಸ್ಯ ಸೋಽಬ್ರವೀತ್​ ಸುಮಹಾತಪಾಃ ।ದುರ್ವೀನೀತೇ ವಿನಿಧ್ವಂಸಮಮಾಶ್ರಮಸಮೀಪತಃ ॥ ೩೮</p>
	<p>ರೂಪಯೌವನಸಂಪನ್ನಾಯಸ್ಮಾತ್ತ್ವಮನವಸ್ಥಿತಾ ।ತಸ್ಮಾದ್ರೂಪವತೀ ಲೋಕೇ ನ ತ್ವಮೇಕಾಭವಿಷ್ಯಸಿ ॥ ೩೯</p>
	<p>ರೂಪಂ ಚ ತೇ ಪ್ರಜಾಃ ಸರ್ವಾ ಗಮಿಷ್ಯಂತಿನ ಸಂಶಯಃ ।ಯತ್ತದೇಕಂ ಸಮಾಶ್ರಿತ್ಯವಿಭ್ರಮೋಽಯಮುಪಸ್ಥಿತಃ ॥ ೪೦</p>
	<p>ತದಾಪ್ರಭೃತಿಭೂಯಿಷ್ಠಂ ಪ್ರಜಾರೂಪಸಮನ್ವಿತಾಃ ।ಸಾ ತಂ ಪ್ರಸಾದಯಾಮಾಸ ಮಹರ್ಷಿಂಗೌತಮಂ ತದಾ ॥ ೪೧</p>
	<p>ಅಜ್ಞಾನಾದ್ಧರ್ಷಿತಾ ನಾಥ ತದ್ರೂಪೇಣ ದಿವೌಕಸಾ।ನ ಕಾಮಕಾರಾದ್ವಿಪ್ರರ್ಷೇ ಪ್ರಸಾದಂಕರ್ತುಮರ್ಹಸಿ ॥ ೪೨</p>
	<p>ಅಹಲ್ಯಯಾ ತ್ವೇವಮುಕ್ತಃ ಪ್ರತ್ಯುವಾಚ ಸ ಗೌತಮಃ ।ಉತ್ಪತ್ಸ್ಯತಿ ಮಹಾತೇಜಾ ಇಕ್ಷ್ವಾಕೂಣಾಂ ಮಹಾರಥಃ ॥ ೪೩</p>
	<p>ರಾಮೋ ನಾಮ ಶ್ರುತೋ ಲೋಕೇ ವನಂಚಾಪ್ಯುಪಯಾಸ್ಯತಿ ।ಬ್ರಾಹ್ಮಣಾರ್ಥೇ ಮಹಾಬಾಹುರ್ವಿಷ್ಣುರ್ಮಾನುಷವಿಗ್ರಹಃ ॥ ೪೪</p>
	<p>ತಂ ದ್ರಕ್ಷ್ಯಸಿ ಯದಾ ಭದ್ರೇ ತತಃ ಪೂತಾ ಭವಿಷ್ಯಸಿ ।ಸ ಹಿ ಪಾವಯಿತುಂ ಶಕ್ತಸ್ತ್ವಯಾಯದ್​ದುಷ್ಕೃತಂ ಕೃತಮ್ ॥ ೪೫</p>
	<p>ತಸ್ಯಾತಿಥ್ಯಂ ಚ ಕೃತ್ವಾ ವೈ ಮತ್ಸಮೀಪಂಗಮಿಷ್ಯಸಿ ।ವತ್ಸ್ಯಸಿ ತ್ವಂ ಮಯಾ ಸಾರ್ಧಂ ತದಾ ಹಿವರವರ್ಣಿನಿ ॥ ೪೬</p>
	<p>ಏವಮುಕ್ತ್ವಾ ಸ ವಿಪ್ರರ್ಷಿರಾಜಗಾಮಸ್ವಮಾಶ್ರಮಮ್ ।ತಪಶ್ಚಚಾರ ಸುಮಹತ್​ ಸಾ ಪತ್ನೀಬ್ರಹ್ಮವಾದಿನಃ ॥ ೪೭</p>
	<p>ಶಾಪೋತ್ಸರ್ಗಾದ್ಧಿ ತಸ್ಯೇದಂ ಮುನೇಃ ಸರ್ವಮುಪಸ್ಥಿತಮ್ ।ತತ್ಸ್ಮರ ತ್ವಂ ಮಹಾಬಾಹೋ ದುಷ್ಕೃತಂಯತ್ತ್ವಯಾ ಕೃತಮ್ ॥ ೪೮</p>
	<p>ತೇನ ತ್ವಂ ಗ್ರಹಣಂ ಶತ್ರೋರ್ಯಾತೋ ನಾನ್ಯೇನ ವಾಸವ ।ಶೀಘ್ರಂ ವೈ ಯಜ ಯಜ್ಞಂ ತ್ವಂ ವೈಷ್ಣವಂ ಸುಸಮಾಹಿತಃ ॥ ೪೯</p>
	<p>ಪಾವಿತಸ್ತೇನ ಯಜ್ಞೇನ ಯಾಸ್ಯಸೇ ತ್ರಿದಿವಂ ತತಃ ।ಪುತ್ರಶ್ಚ ತವ ದೇವೇಂದ್ರ ನ ವಿನಷ್ಟೋ ಮಹಾರಣೇ ॥ ೫೦</p>
	<p>ನೀತಃ ಸನ್ನಿಹಿತಶ್ಚೈವ ಆರ್ಯಕೇಣಮಹೋಧಧೌ ।ಏತಚ್ಛ್ರುತ್ವಾ ಮಹೇಂದ್ರಸ್ತು ಯಜ್ಞಮಿಷ್ಟ್ವಾ ಚ ವೈಷ್ಣವಮ್ ॥ ೫೧</p>
	<p>ಪುನಸ್ತ್ರಿದಿವಮಾಕ್ರಾಮದನ್ವಶಾಸಚ್ಚದೇವರಾಟ್​ ।ಏತದಿಂದ್ರಜಿತೋ ನಾಮ ಬಲಂ ಯತ್​ಕೀರ್ತಿತಂ ಮಯಾ ॥ ೫೨</p>
	<p>ನಿರ್ಜಿತಸ್ತೇನ ದೇವೇಂದ್ರಃ ಪ್ರಾಣಿನೋಽನ್ಯೇ ತು ಕಿಂ ಪುನಃ ।ಆಶ್ಚರ್ಯಮಿತಿ ರಾಮಶ್ಚಲಕ್ಷ್ಮಣಶ್ಚಾಬ್ರವೀತ್ತದಾ ॥ ೫೩</p>
	<p>ಅಗಸ್ತ್ಯವಚನಂ ಶ್ರುತ್ವಾ ವಾನರಾರಾಕ್ಷಸಾಸ್ತದಾ ।ವಿಭೀಷಣಸ್ತು ರಾಮಸ್ಯ ಪಾರ್ಶ್ವಸ್ಥೋವಾಕ್ಯಮಬ್ರವೀತ್​ ॥ ೫೪</p>
	<p>ಆಶ್ಚರ್ಯಂ ಸ್ಮಾರಿತೋಽಸ್ಮ್ಯದ್ಯ ಯತ್ತದ್​ದೃಷ್ಟಂ ಪುರಾತನಮ್ ।ಅಗಸ್ತ್ಯಂ ತ್ವಬ್ರವೀದ್ರಾಮಃ ಸತ್ಯಮೇತಚ್ಛ್ರುತಂ ಚ ಮೇ ॥ ೫೫</p>
	<p>ಏವಂ ರಾಮ ಸಮುದ್ಭೂತೋ ರಾವಣೋಲೋಕಕಂಟಕಃ ।ಸಪುತ್ರೋ ಯೇನ ಸಂಗ್ರಾಮೇ ಜಿತಃ ಶಕ್ರಃ ಸುರೇಶ್ವರಃ ॥ ೫೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಂಶಃ ಸರ್ಗಃ</p>
	
	
	<p>ಏಕತ್ರಿಂಶಃ ಸರ್ಗಃರಾವಣನರ್ಮದಾವಗಾಹಃ೪೪ ಶ್ಲೋಕಗಳು</p>
	<p>ತತೋ ರಾಮೋ ಮಹಾತೇಜಾ ವಿಸ್ಮಯಾತ್​ಪುನರೇವ ಹಿ ।ಉವಾಚ ಪ್ರಣತೋ ವಾಕ್ಯಮಗಸ್ತ್ಯಮೃಷಿಸತ್ತಮಮ್ ॥ ೧</p>
	<p>ಭಗವನ್​ ರಾಕ್ಷಸಃ ಕ್ರೂರೋಯದಾಪ್ರಭೃತಿ ಮೇದಿನೀಮ್ ।</p>
	<p>ಪರ್ಯಟತ್​ ಕಿಂ ತದಾ ಲೋಕಾಃ ಶೂನ್ಯಾ ಆಸನ್​ದ್ವಿಜೋತ್ತಮ ॥ ೨</p>
	<p>ರಾಜಾ ವಾ ರಾಜಮಾತ್ರೋ ವಾ ಕಿಂ ತದಾ ನಾತ್ರಕಶ್ಚನ ।ಧರ್ಷಣಂ ಯೇನ ನ ಪ್ರಾಪ್ತೋ ರಾವಣೋರಾಕ್ಷಸೇಶ್ವರಃ ॥ ೩</p>
	<p>ಉತಾಹೋ ಹತವೀರ್ಯಾಸ್ತೇ ಬಭೂವುಃ ಪೃಥಿವೀಕ್ಷಿತಃ ।ಬಹಿಷ್ಕೃತಾ ವರಾಸ್ತ್ರೈಶ್ಚ ಬಹವೋ ನಿರ್ಜಿತಾನೃಪಾಃ ॥ ೪</p>
	<p>ರಾಘವಸ್ಯ ವಚಃ ಶ್ರುತ್ವಾ ಹ್ಯಗಸ್ತ್ಯೋಭಗವಾನೃಷಿಃ ।ಉವಾಚ ರಾಮಂ ಪ್ರಹಸನ್​ ಪಿತಾಮಹಇವೇಶ್ವರಮ್ ॥ ೫</p>
	<p>ಇತ್ಯೇವಂ ಬಾಧಮಾನಸ್ತು ಪಾರ್ಥಿವಾನ್​ಪಾರ್ಥಿವರ್ಷಭ ।ಚಚಾರ ರಾವಣೋ ರಾಮ ಪೃಥಿವೀಂಪೃಥಿವೀಪತೇ ॥ ೬</p>
	<p>ತತೋ ಮಾಹಿಷ್ಮತೀಂ ನಾಮ ಪುರೀಂಸ್ವರ್ಗಪುರೀಪ್ರಭಾಮ್ ।ಸಂಪ್ರಾಪ್ತೋ ಯತ್ರ ಸಾನ್ನಿಧ್ಯಂಸದಾಸೀದ್ವಸುರೇತಸಃ ॥ ೭</p>
	<p>ತುಲ್ಯ ಆಸೀನ್ನೃಪಸ್ತಸ್ಯ ಪ್ರಭಾವಾದ್ವಸುರೇತಸಃ ।ಅರ್ಜುನೋ ನಾಮ ಯತ್ರಾಗ್ನಿಃ ಶಕರುಂಡೇಶಯಃ ಸದಾ ॥ ೮</p>
	<p>ಯಮೇವ ದಿವಸಂ ಸೋಽಥ ಹೈಹಯಾ ಧಿಪತಿರ್ಬಲೀ ।ಅರ್ಜುನೋ ನರ್ಮದಾಂ ರಂತುಂ ಗತಃ ಸ್ತ್ರೀಭಿಃ ಸಹೇಶ್ವರಃ ॥ ೯</p>
	<p>ತಮೇವ ದಿವಸಂ ಸೋಽಥ ರಾವಣಸ್ತತ್ರ ಆಗತಃ ।ರಾವಣೋ ರಾಕ್ಷಸೇಂದ್ರಸ್ತು ತಸ್ಯಾಮಾತ್ಯಾನಪೃಚ್ಛತ ॥ ೧೦</p>
	<p>ಕ್ವಾರ್ಜುನೋ ನೃಪತಿಃ ಶೀಘ್ರಂ ಸಮ್ಯಗಾಖ್ಯಾತುಮರ್ಹಥ ।ರಾವಣೋಽಹಮನುಪ್ರಾಪ್ತೋಯುದ್ಧೇಪ್ಸುರ್ನೃವರೇಣ ಹ ॥ ೧೧</p>
	<p>ಮಮಾಗಮನಮಪ್ಯಗ್ರೇ ಯುಷ್ಮಾಭಿಃಸಂನಿವೇದ್ಯತಾಮ್ ।ಇತ್ಯೇವಂ ರಾವಣೋಕ್ತಾಸ್ತೇ ಅಮಾತ್ಯಾಃ ಸುವಿಪಶ್ಚಿತಃ ॥ ೧೨</p>
	<p>ಅಬ್ರುವನ್​ ರಾಕ್ಷಸಪತಿಮಸಾಂನಿಧ್ಯಂಮಹೀಪತೇಃ ।ಶ್ರುತ್ವಾ ವಿಶ್ರವಸಃ ಪುತ್ರಃ ಪೌರಾಣಾಮರ್ಜುನಂ ಗತಮ್ ॥ ೧೩</p>
	<p>ಅಪಸೃತ್ಯಾಗತೋ ವಿಂಧ್ಯಂಹಿಮವತ್ಸನ್ನಿಭಂ ಗಿರಿಮ್ ।ಸ ತಮಭ್ರಮಿವಾವಿಷ್ಟಮುದ್ಭ್ರಾಂತಮಿವಮೇದಿನೀಮ್ ॥ ೧೪</p>
	<p>ಅಪಶ್ಯದ್ರಾವಣೋ ವಿಂಧ್ಯಮಾಲಿಖಂತಮಿವಾಂಬರಮ್ ।ಸಹಸ್ರಶಿಖರೋಪೇತಂಸಿಂಹಾಧ್ಯುಷಿತಕಂದರಮ್ ॥ ೧೫</p>
	<p><span>ಪ್ರಪಾತಪತಿತೈಃ ಶೀತೈಃ ಸಾಟ್ಟಹಾಸಮಿವಾಂಬುಭಿಃ । ದೇವದಾನವಗಂಧರ್ವೈಃ ಸಾಪ್ಸರೋಗಣಕಿಂನರೈಃ ॥ </span>೧೬</p>
	<p>ಸಸ್ತ್ರೀಭಿಃ ಕ್ರೀಡಮಾನೈಶ್ಚಸ್ವರ್ಗಭೂತಂ ಮಹೋಚ್ಛ್ರಯಮ್ ।ನದೀಭಿಃ ಸ್ಯಂದಮಾನಾಭಿಃ ಸ್ಫಾಟಿಕಪ್ರತಿಮಂ ಜಲಮ್ ॥ ೧೭</p>
	<p>ಘಣಾಭಿಶ್ಚಲಜಿಹ್ವಾಭಿರನಂತಮಿವವಿಷ್ಠಿತಮ್ ।ಉತ್ಕ್ರಾಮಂತಂ ದರೀಮಂತಂಹಿಮವತ್ಸಂನಿಭಂ ಗಿರಿಮ್ ॥ ೧೮</p>
	<p>ಪಶ್ಯ ಮಾನಸ್ತತೋ ವಿಂಧ್ಯಂ ರಾವಣೋನರ್ಮದಾಂ ಯಯೌ ।ತಾಂಚಲೋಪಜಲಾಂ ಪುಣ್ಯಾಂ ಪಶ್ಚಿಮೋದ ಧಿಗಾಮಿನೀಮ್ ॥ ೧೯</p>
	<p>ಮಹಿಷೈಃ ಸಮರೈಃ ಸಿಂಹೈಃಶಾರ್ದೂಲರ್ಕ್ಷಗಜೋತ್ತಮೈಃ ।ಉಷ್ಣಾಭಿತಪ್ತೈಸ್ತೃಷಿತೈಃಸಂಕ್ಷೋಭಿತಜಲಾಶಯಾಮ್ ॥ ೨೦</p>
	<p>ಚಕ್ರವಾಕೈಃ ಸಕಾರಂಡೈಃ ಸಹಂಸಜಲಕುಕ್ಕುಟೈಃ ।ಸಾರಸೈಶ್ಚ ಸದಾ ಮತ್ತೈಃ ಸುಕೂಜದ್ಭಿಃ ಸಮಾವೃತಮ್ ॥ ೨೧</p>
	<p>ಫುಲ್ಲದ್ರುಮಕೃತೋತ್ತಂಸಾಂಚಕ್ರವಾಕಯುಗಸ್ತನೀಮ್ ।ವಿಸ್ತೀರ್ಣಪುಲಿನಶ್ರೋಣೀಂ ಹಂಸಾವಲಿಸುಮೇಖಲಾಮ್ ॥ ೨೨</p>
	<p>ಪುಷ್ಪರೇಣ್ವನುಲಿಪ್ತಾಂಗೀಂಜಲಫೇನಾಮಲಾಂಶುಕಾಮ್ ।ಜಲಾವಗಾಹಸಂಸ್ಪರ್ಶಾಂ ಫುಲ್ಲೋತ್ಪಲಶುಭೇಕ್ಷಣಾಮ್ ॥೨೩</p>
	<p>ಪುಷ್ಪಕಾದವರುಹ್ಯಾಶು ನರ್ಮದಾಂಸರಿತಾಂ ವರಾಮ್ ।ಇಷ್ಟಾಮಿವ ವರಾಂ ನಾರೀಮವಗಾಹ್ಯ ದಶಾನನಃ ॥ ೨೪</p>
	<p>ಸ ತಸ್ಯಾಃ ಪುಲಿನೇ ರಮ್ಯೇ ನಾನಾಮುನಿನಿಷೇವಿತೇ ।ಉಪೋಪವಿಷ್ಟೈಃ ಸಚಿವೈಃ ಸಾರ್ಧಂರಾಕ್ಷಸಪುಂಗವಃ ॥ ೨೫</p>
	<p>ಪ್ರಖ್ಯಾಯ ನರ್ಮದಾಂ ಚಾಥ ಗಂಗೇಯಮಿತಿ ರಾವಣಃ ।ನರ್ಮದಾದರ್ಶಜಂ ಹರ್ಷಮಾಪ್ತವಾನ್​ರಾಕ್ಷಸಾಧಿಕಃ ॥ ೨೬</p>
	<p>ತತಃ ಸಲೀಲಂ ಪ್ರಹಸನ್​ ರಾವಣೋರಾಕ್ಷಸೇಶ್ವರಃ ।ಉವಾಚ ಸಚಿವಾಂಸ್ತತ್ರಪ್ರಹಸ್ತಶುಕಸಾರಣಾನ್​ ॥ ೨೭</p>
	<p>ಏಷ ರಶ್ಮಿಸಹಸ್ರೇಣ ಜಗತ್ಕೃತ್ವೇವಕಾಂಚನಮ್ ।ತೀಕ್ಷ್ಣತಾಪಕರಃ ಸೂರ್ಯೋನಭಸೋರ್ಽಧಂ ಸಮಾಶ್ರಿತಃ ॥ ೨೮</p>
	<p>ಮಾಮಾಸೀನಂ ವಿದಿತ್ವೇಹ ಚಂದ್ರಾಯತಿ ದಿವಾಕರಃ ।ನರ್ಮದಾಜಲಶೀತಶ್ಚ ಸುಗಂಧಿಃ ಶ್ರಮನಾಶನಃ ॥ ೨೯</p>
	<p>ಮದ್ಭಯಾದನಿಲೋಽಪ್ಯತ್ರ ವಾತ್ಯೇಷ ಸುಸಮಾಹಿತಃ । ಇಯಂ ಚಾಪಿ ಸರಿಚ್ಛ್ರೇಷ್ಠಾ ನರ್ಮದಾನರ್ಮವರ್ಧಿನೀ ॥ ೩೦</p>
	<p>ನಕ್ರಮೀನವಿಹಂಗೋರ್ಮಿಃ ಸಭಯೇವಾಂಗನಾ ಸ್ಥಿತಾ ।ತದ್ಭವಂತಃ ಕ್ಷತಾಃ ಶಸ್ತ್ರೆರ್ೈನೃಪೈರಿಂದ್ರಸಮೈರ್ಯುಧಿ ॥ ೩೧</p>
	<p>ಚಂದನಸ್ಯ ರಸೇನೇವ ರುಧಿರೇಣಸಮುಕ್ಷಿತಾಃ ।ತೇ ಯೂಯಮವಗಾಹಧ್ವಂ ನರ್ಮದಾಂ ಶರ್ಮದಾಂ ಶುಭಾಮ್ ॥ ೩೨</p>
	<p>ಮಹಾಪದ್ಮಮುಖಾ ಮತ್ತಾ ಗಂಗಾಮಿವ ಮಹಾಗಜಾಃ ।ಅಸ್ಯಾಂ ಸ್ನಾತ್ವಾ ಮಹಾನದ್ಯಾಂ ಪಾಪ್ಮಾನಂವಿಪ್ರಮೋಕ್ಷ್ಯಥ ॥ ೩೩</p>
	<p>ಅಹಮಪ್ಯದ್ಯ ಪುಲಿನೇ ಶರದಿಂದುಸಮಪ್ರಭೇ ।ಪುಷ್ಪೋಪಹಾರಂ ಶನಕೈಃ ಕರಿಷ್ಯಾಮಿಕಪರ್ದಿನಃ ॥ ೩೪</p>
	<p>ರಾವಣೇನೈವಮುಕ್ತಾಸ್ತುಪ್ರಹಸ್ತಶುಕಸಾರಣಾಃ ।ಸಮಹೋದರಧೂಮ್ರಾಕ್ಷಾ ನರ್ಮದಾಂವಿಜಗಾಹಿರೇ ॥ ೩೫</p>
	<p>ರಾಕ್ಷಸೇಂದ್ರಗಜೈಸ್ತೈಸ್ತು ಕ್ಷೋಭಿತಾ ನರ್ಮದಾ ನದೀ ।ವಾಮನಾಂಜನಪದ್ಮಾದ್ಯೈರ್ಗಂಗಾ ಇವ ಮಹಾಗಜೈಃ ॥ ೩೬</p>
	<p>ತತಸ್ತೇ ರಾಕ್ಷಸಾಃ ಸ್ನಾತ್ವಾ ನರ್ಮದಾಯಾಂಮಹಾಬಲಾಃ । ಉತ್ತೀರ್ಯ ಪುಷ್ಪಾಣ್ಯಾಜಹ್ರುರ್ಬಲ್ಯರ್ಥಂರಾವಣಸ್ಯ ತು ॥ ೩೭</p>
	<p>ನರ್ಮದಾಪುಲಿನೇ ಹೃದ್ಯೇ ಶುಭ್ರಾಭ್ರಸದೃಶಪ್ರಭೇ ।ರಾಕ್ಷಸೈಸ್ತು ಮುಹೂರ್ತೇನ ಕೃತಃಪುಷ್ಪಮಯೋ ಗಿರಿಃ ॥ ೩೮</p>
	<p>ಪುಷ್ಪೇಷೂಪಹೃತೇಷ್ವೇವಂ ರಾವಣೋರಾಕ್ಷಸೇಶ್ವರಃ ।ಅವತೀರ್ಣೋ ನದೀಂ ಸ್ನಾತುಂ ಗಂಗಾಮಿವಮಹಾಗಜಃ ॥ ೩೯</p>
	<p>ತತ್ರ ಸ್ನಾತ್ವಾ ಚ ವಿಧಿವಜ್ಜಾಪ್ತ್ವಾಜಪ್ಯಮನುತ್ತಮಮ್ ।ನರ್ಮದಾಸಲಿಲಾತ್ತಸ್ಮಾದುತ್ತತಾರ ಸರಾವಣಃ ॥ ೪೦</p>
	<p>ತತ್ರ ಕ್ಲಿನ್ನಾಂಬರಂ ತ್ಯಕ್ತ್ವಾಶುಕ್ಲವಸ್ತ್ರಸಮಾವೃತಮ್ ।ರಾವಣಂ ಪ್ರಾಂಜಲಿಂ ಯಾಂತಮನ್ವಯುಃ ಸರ್ವರಾಕ್ಷಸಾಃ ॥ ೪೧</p>
	<p>ತದ್ಗತೀವಶಮಾಪನ್ನಾ ಮೂರ್ತಿಮಂತ ಇವಾಚಲಾಃ ।ಯತ್ರ ಯತ್ರ ಚ ಯಾತಿ ಸ್ಮ ರಾವಣೋರಾಕ್ಷಸೇಶ್ವರಃ ॥ ೪೨</p>
	<p>ಜಾಂಬೂನದಮಯಂ ಲಿಂಗಂ ತತ್ರ ತತ್ರಸ್ಮ ನೀಯತೇ ।ವಾಲುಕಾವೇದಿಮಧ್ಯೇ ತು ತಲ್ಲಿಂಗಂ ಸ್ಥಾಪ್ಯ ರಾವಣಃ ॥ ೪೩</p>
	<p>ಅರ್ಚಯಾಮಾಸ ಗಂಧೈಶ್ಚಪುಷ್ಪೈಶ್ಚಾಮೃತಗಂಧಿಭಿಃ ॥</p>
	<p>ತತಃ ಸತಾಮರ್ತಿಹರಂ ಪರಂ ವರಂ ವರಪ್ರದಂಚಂದ್ರಮಯೂಖಭೂಷಣಮ್ ।ಸಮರ್ಚಯಿತ್ವಾ ಸ ನಿಶಾಚರೋ ಜಗೌಪ್ರಸಾರ್ಯ ಹಸ್ತಾನ್​ ಪ್ರನನರ್ತ ಜಾಗ್ರತಃ ॥ ೪೪</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕತ್ರಿಂಶಃ ಸರ್ಗಃ</p>
	
	
	<p>ದ್ವಾತ್ರಿಂಶಃ ಸರ್ಗಃರಾವಣಗ್ರಹಣಮ್೭೩ ಶ್ಲೋಕಗಳು</p>
	<p>ನರ್ಮದಾಪುಲಿನೇ ಯತ್ರ ರಾಕ್ಷಸೇಂದ್ರಃಸುದಾರುಣಃ ।ಪುಷ್ಪೋಪಹಾರಂ ಕುರುತೇತಸ್ಮಾದ್ದೇಶಾದದೂರತಃ ॥</p>
	<p>ಅರ್ಜುನೋ ಜಯತಾಂ ಶ್ರೇಷ್ಠೋಮಾಹಿಷ್ಮತ್ಯಾಃ ಪತಿಃ ಪ್ರಭುಃ ।ಕ್ರೀಡತೇ ಸಹನಾರಿಭಿರ್ನರ್ಮದಾತೋಯಮಾಶ್ರಿತಃ ॥ ೨</p>
	<p>ತಾಸಾಂ ಮಧ್ಯಗತೋ ರಾಜಾ ರರಾಜ ಚತದಾರ್ಜುನಃ ।ಕರೇಣೂನಾಂ ಸಹಸ್ರಸ್ಯ ಮಧ್ಯಸ್ಥ ಇವಕುಂಜರಃ ॥ ೩</p>
	<p>ಜಿಜ್ಞಾಸುಃ ಸ ತು ಬಾಹೂನಾಂಸಹಸ್ರಸ್ಯೋತ್ತಮಂ ಬಲಮ್ ।ರುರೋಧ ನರ್ಮದಾವೇಗಂಬಾಹುಭಿರ್ಬಹುಭಿರ್ವೃತಃ ॥</p>
	<p>ಕಾರ್ತವೀರ್ಯಭುಜಾಸಕ್ತಂ ತಜ್ಜಲಂಪ್ರಾಪ್ಯ ನಿರ್ಮಲಮ್ । ಕೂಲೋಪಹಾರಂ ಕುರ್ವಾಣಂಪ್ರತಿಸ್ರೋತಃ ಪ್ರಧಾವತಿ ॥</p>
	<p>ಸಮೀನನಕ್ರಮಕರಃ ಸಪುಷ್ಪಕುಶಸಂಸ್ತರಃ ।ಸ ನರ್ಮದಾಂಭಸೋ ವೇಗಃ ಪ್ರಾವೃಟ್​ಕಾಲ ಇವಾಬಭೌ ॥ ೬</p>
	<p>ಸ ವೇಗಃ ಕಾರ್ತವೀರ್ಯೇಣ ಸಂಪ್ರೇಷಿತಇವಾಂಭಸಃ ।ಪುಷ್ಪೋಪಹಾರಂ ಸಕಲಂ ರಾವಣಸ್ಯ ಜಹಾರಹ॥ ೭</p>
	<p>ರಾವಣೋರ್ಽಧಸಮಾಪ್ತಂ ತಮುತ್ಸೃಜ್ಯ ನಿಯಮಂ ತದಾ ।ನರ್ಮದಾಂ ಪಶ್ಯತೇ ಕಾಂತಾಂ ಪ್ರತಿಕೂಲಾಂ ಯಥಾ ಪ್ರಿಯಾಮ್ ॥ ೮</p>
	<p>ಪಶ್ಚಿಮೇನ ತು ತಂ ದೃಷ್ಟ್ವಾಸಾಗರೋದ್ಗಾರಸಂನಿಭಮ್ ।ವರ್ಧಂತಮಂಭಸೋ ವೇಗಂಪೂರ್ವಾಮಾಶಾಂ ಪ್ರವಿಶ್ಯ ತು ॥</p>
	<p>ತತೋಽನುದ್ಭ್ರಾಂತಶಕುನಾಂಸ್ವಭಾವೋಪರಮೇ ಸ್ಥಿತಾಮ್ ।ನಿರ್ವಿಕಾರಾಂಗನಾಭಾಸಾಮಪಶ್ಯದ್ರಾವಣೋನದೀಮ್ ॥ ೧೦</p>
	<p>ಸವ್ಯೇತರಕರಾಂಗುಲ್ಯಾ ಸಶಬ್ದಂ ಚದಶಾನನಃ ।ವೇಗಪ್ರಭವಮನ್ವೇಷ್ಟುಂ ಸೋಽದಿ ಶಚ್ಛುಕಸಾರಣೌ ॥ ೧೧</p>
	<p>ತೌ ತು ರಾವಣಸಂದಿಷ್ಟೌ ಭ್ರಾತರೌಶುಕಸಾರಣೌ ।ವ್ಯೋಮಾಂತರಗತೌ ವೀರೌ ಪ್ರಸ್ಥಿತೌಪಶ್ಚಿಮೋನ್ಮುಖೌ ॥ ೧೨</p>
	<p>ಅರ್ಧಯೋಜನಮಾತ್ರಂ ತು ಗತ್ವಾ ತೌ ರಜನೀಚರೌ ।ಪಶ್ಯೇತಾಂ ಪುರುಷಂ ತೋಯೇಕ್ರೀಡಂತಂ ಸಹಯೋಷಿತಮ್ ॥ ೧೩</p>
	<p>ಬೃಹತ್ಸಾಲಪ್ರತೀಕಾಶಂತೋಯವ್ಯಾಕುಲಮೂರ್ಧಜಮ್ ।ಮದರಕ್ತಾಂತನಯನಂಮದವ್ಯಾಕುಲತೇಜಸಮ್ ॥ ೧೪</p>
	<p>ನದೀಂ ಬಾಹುಸಹಸ್ರೇಣರುಂಧಂತಮರಿಮರ್ದನಮ್ ।ಗಿರಿಂ ಪಾದಸಹಸ್ರೇಣ ರುಂಧಂತಮಿವ ಮೇದಿನೀಮ್॥ ೧೫</p>
	<p>ಬಾಲಾನಾಂ ವರನಾರೀಣಾಂ ಸಹಸ್ರೇಣಸಮಾವೃತಮ್ ।ಸಮದಾನಂ ಕರೇಣೂನಾಂ ಸಹಸ್ರೇಣೇವಕುಂಜರಮ್ ॥ ೧೬</p>
	<p>ತಮದ್ಭುತತಮಂ ದೃಷ್ಟ್ವಾ ರಾಕ್ಷಸೌಶುಕಸಾರಣೌ ।ಸಂನಿವೃತ್ತಾವುಪಾಗಮ್ಯ ರಾವಣಂತಮಥೋಚತುಃ ॥ ೧೭</p>
	<p>ಬೃಹತ್ಸಾಲಪ್ರತೀಕಾಶಃ ಕೋಽಪ್ಯಸೌ ರಾಕ್ಷಸೇಶ್ವರಃ ।ನರ್ಮದಾಂ ರೋಧವದ್ರುದ್ಧ್ವಾಕ್ರೀಡಾಪಯತಿ ಯೋಷಿತಃ ॥ ೧೮</p>
	<p>ತೇನ ಬಾಹುಸಹಸ್ರೇಣ ಸಂನಿರುದ್ಧಜಲಾ ನದೀ ।ಸಾಗರೋದ್ಗಾರಸಂಕಾಶಾನುದ್ಗಾರಾನ್​ಸೃಜತೇ ಮುಹುಃ ॥ ೧೯</p>
	<p>ಇತ್ಯೇವಂ ಭಾಷಮಾಣೌ ತೌ ನಿಶಮ್ಯ ಶುಕಸಾರಣೌ ।ರಾವಣೋರ್ಽಜುನ ಇತ್ಯುಕ್ತ್ವಾ ಪ್ರಯಯೌ ಯುದ್ಧಲಾಲಸಃ ॥ ೨೦</p>
	<p>ಅರ್ಜುನಾಭಿಮುಖೇ ತಸ್ಮಿನ್​ ರಾವಣೇ ರಾಕ್ಷಸಾಧಿಪೇ ।ಚಂಡಃ ಪ್ರವಾತಿ ಪವನಃ ಸನಾದಃ ಸರಜಾಸ್ತದಾ ॥ ೨೧</p>
	<p>ಸಕೃದೇವ ಕೃತೋ ರಾವಃ ಸರಕ್ತಃ ಪ್ರೇಷಿತೋ ಘನೈಃ ।ಮಹೋದರಮಹಾಪಾರ್ಶ್ವಧೂಮ್ರಾಕ್ಷಶುಕಸಾರಣೈಃ ॥ ೨೨</p>
	<p>ಸಂವೃತೋ ರಾಕ್ಷಸೇಂದ್ರಸ್ತು ತತ್ರಾಗಾದ್ಯತ್ರ ಚಾರ್ಜುನಃ ।ಅದೀರ್ಘೇಣೈವ ಕಾಲೇನ ಸ ತದಾರಾಕ್ಷಸೋ ಬಲೀ ॥ ೨೩</p>
	<p>ತಂ ನರ್ಮದಾಹ್ರದಂ ಭೀಮಮಾಜಗಾಮಾಂಜನಪ್ರಭಃ ।ಸ ತತ್ರ ಸ್ತ್ರೀಪರಿವೃತಂ ವಾಸಿತಾಭಿರಿವದ್ವಿಪಮ್ ॥ ೨೪</p>
	<p>ನರೇಂದ್ರಂ ಪಶ್ಯತೇ ರಾಜಾ ರಾಕ್ಷಸಾನಾಂತದಾರ್ಜುನಮ್ ।ಸ ರೋಷಾದ್ರಕ್ತನಯನೋರಾಕ್ಷಸೇಂದ್ರೋ ಬಲೋದ್ಧತಃ ॥ ೨೫</p>
	<p>ಇತ್ಯೇವಮರ್ಜುನಾಮಾತ್ಯಾನಾಹ ಗಂಭೀರಯಾ ಗಿರಾ ।ಅಮಾತ್ಯಾಃ ಕ್ಷಿಪ್ರಮಾಖ್ಯಾತ ಹೈಹಯಸ್ಯ ನೃಪಸ್ಯ ವೈ ॥ ೨೬</p>
	<p><span>ಯುದ್ಧಾರ್ಥೀ ಸಮನುಪ್ರಾಪ್ತೋರಾವಣೋ ನಾಮ ರಾಕ್ಷಸಃ ।ರಾವಣಸ್ಯ ವಚಃ ಶ್ರುತ್ವಾಮಂತ್ರಿಣೋಽಥಾರ್ಜುನಸ್ಯ ತೇ ॥ ೨೭</span></p>
	<p>ಉತ್ತಸ್ಥುಃ ಸಾಯುಧಾಸ್ತ್ರಾಶ್ಚ ರಾವಣಂವಾಕ್ಯಮಬ್ರುವನ್​ ।ಯುದ್ಧಸ್ಯ ಕಾಲೋ ವಿಜ್ಞಾತಃ ಸಾಧುಭೋಃ ಸಾಧು ರಾವಣ ॥ ೨೮</p>
	<p>ಯಃ ಕ್ಷೀಬಂ ಸ್ತ್ರೀವೃತಂ ಚೈವಯೋದ್ಧುಮುತ್ಸಹಸೇ ನೃಪಮ್ ।ಸ್ತ್ರೀಸಮಕ್ಷಂ ಕಥಂಯತ್ತದ್ಯೋದ್ದುಮುತ್ಸಹಸೇರ್ಽಜುನಮ್ ॥ ೨೯</p>
	<p>ವಾಸಿತಾಮಧ್ಯಗಂ ಮತ್ತಂ ಶಾರ್ದೂಲಂ ಇವ ಕುಂಜರಮ್ ।ಕ್ಷಮಸ್ವಾದ್ಯ ದಶಗ್ರೀವ ಚೋಷ್ಯತಾಂಶರ್ವರೀ ತ್ವಯಾ ॥ ೩೦</p>
	<p>ಯುದ್ಧೇ ಶ್ರದ್ಧಾ ಚ ಯದ್ಯಸ್ತಿ ಶ್ವಸ್ತಾತಸಮರೇರ್ಽಜುನಮ್ ।ಯದ್ಯದ್ಯಾಸ್ತಿ ಮತಿರ್ಯೋದ್ಧುಂ ಯುದ್ಧತೃಷ್ಣಾ ಸಮಾವೃತಾ ॥ ೩೧</p>
	<p>ನಿಹತ್ಯಾಸ್ಮಾಂಸ್ತತೋಯುದ್ಧಮರ್ಜುನೇನೋಪಯಾಸ್ಯಸಿ ।ತತಸ್ತೇ ರಾವಣಾಮಾತ್ಯೈರಮಾತ್ಯಾಃ ಪಾರ್ಥಿವಸ್ಯ ತು ॥ ೩೨</p>
	<p>ಸೂದಿತಾಶ್ಚಾಪಿ ತೇ ಯುದ್ಧೇ ಭಕ್ಷಿತಾಶ್ಚಬುಭುಕ್ಷಿತೈಃ ।ತತೋ ಹಲಹಲಾಶಬ್ದೋ ನರ್ಮದಾತೀರಆಬಭೌ ॥ ೩೩</p>
	<p>ಅರ್ಜುನಸ್ಯಾನುಯಾತೄಣಾಂ ರಾವಣಸ್ಯ ಚಮಂತ್ರಿಣಾಮ್ ।ಇಷುಭಿಸ್ತೋಮರೈಃ ಶೂಲೈಸ್ತ್ರಿಶೂಲೈರ್ವಜ್ರಕರ್ಷಣೈಃ ॥ ೩೪</p>
	<p>ಸರಾವಣನರ್ದಯಂತಃ ಸಮಂತಾತ್​ಸಮಭಿದ್ರುತಾಃ ।ಹೈಹಯಾಧಿಪಯೋಧಾನಾಂ ವೇಗ ಆಸೀತ್​ ಸುದಾರುಣಃ ॥ ೩೫</p>
	<p>ಸನಕ್ರಮೀನಮಕರಸಮುದ್ರಸ್ಯೇವನಿಸ್ವನಃ ।ರಾವಣಸ್ಯ ತು ತೇಽಮಾತ್ಯಾಃ ಪ್ರಹಸ್ತಶುಕಸಾರಣಾಃ ॥ ೩೬</p>
	<p>ಕಾರ್ತವೀರ್ಯಬಲಂ ಕ್ರುದ್ಧಾ ನಿರ್ದಹಂತಿ ಸ್ಮ ತೇಜಸಾ ।ಅರ್ಜುನಾಯ ತು ತತ್​ ಕರ್ಮ ರಾವಣಸ್ಯ ಸಮಂತ್ರಿಣಃ ॥ ೩೭</p>
	<p>ಕ್ರೀಡಮಾನಾಯ ಕಥಿತಂಪುರುಷೈರ್ದಾ್ವರರಕ್ಷಿಭಿಃ ।ಶ್ರುತ್ವಾ ನ ಭೇತವ್ಯಮಿತಿ ಸ್ತ್ರೀಜನಂ ತಂತತೋರ್ಽಜುನಃ ॥ ೩೮</p>
	<p><span>ಉತ್ತತಾರ ಜಲಾತ್ತಸ್ಮಾದ್ಗಂಗಾತೋಯಾದಿವಾಂಜನಃ ।ಕ್ರೋಧದೂಷಿತನೇತ್ರಸ್ತು ಸತತೋರ್ಽಜುನಪಾವಕಃ ॥ </span>೩೯</p>
	<p>ಪ್ರಜಜ್ವಾಲ ಮಹಾಘೋರೋ ಯುಗಾಂತಇವ ಪಾವಕಃ ।ಸ ತೂರ್ಣತರಮಾದಾಯ ವರಹೇಮಾಂಗದೋ ಗದಾಮ್ ॥೪೦</p>
	<p>ಅಭಿದುದ್ರಾವ ರಕ್ಷಾಂಸಿ ತಮಾಂಸೀವದಿವಾಕರಃ ।ಬಾಹುವಿಕ್ಷೇಪಕರಣಾಂ ಸಮುದ್ಯಮ್ಯ ಮಹಾಗದಾಮ್ ॥ ೪೧</p>
	<p>ಗಾರುಡಂ ವೇಗಮಾಸ್ಥಾಯ ಚಾಪಪಾತೈವಸೋರ್ಽಜುನಃ ।ತಸ್ಯ ಮಾರ್ಗಂ ಸಮಾರುದ್ಧ್ಯ ವಿಂದ್ಯೋರ್ಽಕಸ್ಯೇವ ಪರ್ವತಃ ॥ ೪೨</p>
	<p>ಸ್ಥಿತೋ ವಿಂಧ್ಯ ಇವಾಕಂಪ್ಯಃ ಪ್ರಹಸ್ತೋಮುಸಲಾಯುಧಃ ।ತತೋಽಸ್ಯ ಮುಸಲಂ ಘೋರಂಲೋಹಬದ್ಧಂ ಮಹೋದ್ಧತಃ ॥ ೪೩</p>
	<p>ಪ್ರಹಸ್ತಃ ಪ್ರೇಷಯನ್​ ಕ್ರುದ್ಧೋರರಾಸ ಚ ಯಥಾಂಬುದಃ ।ತಸ್ಯಾಗ್ರೇಮುಸಲಸ್ಯಾಗ್ನಿರಶೋಕಾಪೀಡಸಂನಿಭಃ ॥ ೪೪</p>
	<p>ಪ್ರಹಸ್ತಕರಮುಕ್ತಸ್ಯ ಬಭೂವಪ್ರದಹನ್ನಿವ ।ಅಥಾಯಾಂತಂ ತು ಮುಸಲಂಕಾರ್ತವೀರ್ಯಸ್ತದಾರ್ಜುನಃ ॥ ೪೫</p>
	<p>ನಿಪುಣಂ ವಂಚಯಾಮಾಸ ಗದಯಾಗತವಿಕ್ಲವಃ ।ತತಸ್ತಮಭಿರುದ್ರಾವ ಪ್ರಹಸ್ತಂಹೈಹಯಾಧಿಪಃ ॥ ೪೬</p>
	<p>ಭ್ರಾಮಯಾಣೋ ಗದಾಂ ಗುರ್ವೀಂ ಪಂಚಬಾಹುಶತೋಚ್ಛ್ರಯಾಂ । <span>ತಥಾಹತೋಽತಿವೇಗೇನ ಪ್ರಹಸ್ತೋಗದಯಾ ತದಾ ॥ ೪೭ </span></p>
	<p>ನಿಪಪಾತ ಹತಃ ಶೈಲೋ ವಜ್ರಿವಜ್ರಹತೋ ಯಥಾ ।ಪ್ರಹಸ್ತಂ ಪತಿತಂ ದೃಷ್ಟ್ವಾಮಾರೀಚಶುಕಸಾರಣಾಃ ॥ ೪೮</p>
	<p>ಸಮಹೋದರಧೂಮ್ರಾಕ್ಷಾಹ್ಯಪಸೃಷ್ಟಾ ರಣಾಜಿರಾತ್​ ।ಅಪಕ್ರಾಂತೇಷ್ವಮಾತ್ಯೇಷು ಪ್ರಹಸ್ತೇ ವಿನಿಪಾತಿತೇ ॥ ೪೯</p>
	<p>ರಾವಣೋಽಭ್ಯದ್ರವತ್ತೂರ್ಣಮರ್ಜುನಂ ನೃಪಸತ್ತಮಮ್ ।ಸಹಸ್ರಬಾಹೋಸ್ತದ್ಯುದ್ಧಂವಿಂಶದ್ಬಾಹೋಶ್ಚ ದಾರುಣಮ್ ॥ ೫೦</p>
	<p>ನೃಪರಾಕ್ಷಸಯೋಸ್ತತ್ರ ಚಾರಬ್ಧಂರೋಮಹರ್ಷಣಮ್ ।ಸಾಗರಾವಿವ ಸಂರಬ್ಧೌ ಚಲನ್ಮೂಲಾವಿವಾಚಲೌ ॥ ೫೧</p>
	<p>ತೇಜೋಯುಕ್ತಾವಿವಾದಿತ್ಯೌ ಪ್ರದಹಂತವಿವಾನಲೌ ।ಬಲೋನ್ನತೌ ಯಥಾ ನಾಗೌ ವಾಸಿತಾರ್ಥೇ ಯಥಾವೃಷೌ ॥ ೫೨</p>
	<p>ಮೇಘಾವಿವ ವಿನರ್ದಂತೌ ಸಿಂಹಾವಿವ ಬಲೋತ್ಕಟೌ।ರುದ್ರಕಾಲಾವಿವ ಕ್ರುದ್ಧೌ ತದಾ ತೌರಾಕ್ಷಸಾರ್ಜುನೌ ॥ ೫೩</p>
	<p>ಪರಸ್ಪರಂ ಗದಾಭ್ಯಾಂ ತೌತಾಡಯಾಮಾಸತುರ್ಭೃಶಮ್ । ವಜ್ರಪ್ರಹಾರಾನಚಲಾ ಯಥಾ ಘೋರಾನ್​ವಿಷೇಹಿರೇ ॥ ೫೪</p>
	<p>ಗದಾಪ್ರಹಾರಾಂಸ್ತೌ ತತ್ರ ಸೇಹಾತೇನರರಾಕ್ಷಸೌ ।ಯಥಾಶನಿರವೇಭ್ಯಸ್ತು ಜಾಯತೇಽಥ ಪ್ರತಿಶ್ರುತಿಃ ॥ ೫೫</p>
	<p>ತಥಾ ತಯೋರ್ಗದಾಪೋಥೈರ್ದಿಶಃ ಸರ್ವಾಃ ಪ್ರತಿಶ್ರುತಾಃ ।ಅರ್ಜುನಸ್ಯ ಗದಾ ಸಾ ತುಪಾತ್ಯಮಾನಾಹಿತೋರಸಿ ॥ ೫೬</p>
	<p>ಕಾಂಚನಾಭಂ ನಭಶ್ಚಕ್ರೇ ವಿದ್ಯುತ್ವೌದಾಮಿನೀ ಯಥಾ ।ತಥೈವ ರಾವಣೇನಾಪಿ ಪಾತ್ಯಮಾನಾಮುಹುರ್ಮುಹುಃ ॥ ೫೭</p>
	<p>ಅರ್ಜುನೋರಸಿ ನಿರ್ಭಾತಿ ಗದೋಲ್ಕೇವಮಹಾಗಿರೌ ।ನಾರ್ಜುನಃ ಖೇದಮಾಯಾತಿ ನ ರಾಕ್ಷಸಗಣೇಶ್ವರಃ ॥ ೫೮</p>
	<p>ಇದಮಾಸೀತ್ತಯೋರ್ಯುದ್ಧಂ ಯಥಾ ಪೂರ್ವಂ ಬಲೀಂದ್ರಯೋಃ ।ಶೃಂಗೈರ್ಮಹರ್ಷಭೌಯದ್ವದ್ದಂತಾಗ್ರೈರಿವ ಕುಂಜರೌ ॥ ೫೯</p>
	<p><span>ಪರಸ್ಪರಂ ತೌ ನಿಘ್ನಂತೌನರರಾಕ್ಷಸಸತ್ತಮೌ ।ತತೋರ್ಽಜುನೇನ ಕ್ರುದ್ಧೇನ ಸರ್ವಪ್ರಾಣೇನ ಸಾ ಗದಾ ॥ </span>೬೦</p>
	<p>ಸ್ತನಯೋರಂತರೇ ಮುಕ್ತಾ ರಾವಣಸ್ಯ ಮಹೋರಸಿ । ವರದಾನಕೃತತ್ರಾಣೇ ಸಾ ಗದಾರಾವಣೋರಸಿ ॥ ೬೧</p>
	<p>ದುರ್ಬಲೇವ ಯಥಾವೇಗಂ ದ್ವಿಧಾಭೂತ್ವಾಪತತ್​ ಕ್ಷಿತೌ ।ಸ ತ್ವರ್ಜುನಪ್ರಮುಕ್ತೇನ ಗದಾಪಾತೇನರಾವಣಃ ॥ ೬೨</p>
	<p>ಅಪಾಸರ್ಪದ್ಧನುರ್ಮಾತ್ರಂ ನಿಷಸಾದ ಚನಿಷ್ಪನನ್​ ।ಸ ವಿಹ್ವಲಂ ತದಾಲಕ್ಷ್ಯ ದಶಗ್ರೀವಂತತೋರ್ಽಜುನಃ ॥ ೬೩</p>
	<p>ಸಹಸೋತ್ಪತ್ಯ ಜಗ್ರಾಹ ಗರುತ್ಮಾನಿವಪನ್ನಗಮ್ ।ಸ ತಂ ಬಾಹುಸಹಸ್ರೇಣ ಬಲಾದ್ಗೃಹ್ಯ ದಶಾನನಮ್ ॥ ೬೪</p>
	<p>ಬಬಂಧ ಬಲವಾನ್​ ರಾಜಾ ಬಲಿಂ ನಾರಾಯಣೋಯಥಾ ।ಬಧ್ಯಮಾನೇ ದಶಗ್ರೀವೇಸಿದ್ಧಚಾರಣದೇವತಾಃ ॥ ೬೫</p>
	<p>ಸಾಧ್ವೀತಿ ವಾದಿನಃ ಪುಷ್ಪೈಃ ಕಿರಂತ್ಯರ್ಜುನಮೂರ್ಧನಿ ।ವ್ಯಾಘ್ರೋ ಮೃಗಮಿವಾದಾಯ ಮೃಗರಾಡಿವ ದಂತಿನಮ್ ॥ ೬೬</p>
	<p>ನನಾದ ಹೈಹಯೋ ರಾಜಾಹರ್ಷಾದಂಬುದವನ್ಮುಹುಃ ।ಪ್ರಹಸ್ತಸ್ತು ಸಮಾಶ್ವಸ್ತೋ ದೃಷ್ಟ್ವಾಬದ್ಧಂ ದಶಾನನಮ್ ॥ ೬೭</p>
	<p>ಸಹ ತೈ ರಾಕ್ಷಸೈಃಕ್ರುದ್ಧಶ್ಚಾಭಿದುದ್ರಾವ ಪಾರ್ಥಿವಮ್ ।ನಕ್ತಂಚರಾಣಾಂ ವೇಗಸ್ತು ತೇಷಾಮಾಪತತಾಂ ಬಭೌ ॥ ೬೮</p>
	<p>ಉದ್ಭೂತ ಆತಪಾಪಾಯೇ ಪಯೋದಾನಾಮಿವಾಂಬುಧೌ ।ಮುಂಚ ಮುಂಚೇತಿ ಭಾಷಂತಸ್ತಿಷ್ಠ ತಿಷ್ಠೇತಿ ಚಾಸಕೃತ್​ ॥ ೬೯</p>
	<p>ಮುಸಲಾನಿ ಸಶೂಲಾನಿಹ್ಯುತ್ಸಸರ್ಜುಸ್ತದಾರ್ಜುನೇ ।ಅಪ್ರಾಪ್ತಾನ್ಯೇವ ತಾನ್ಯಾಶು ಅಸಂಭ್ರಾಂತಸ್ತದಾರ್ಜುನಃ ॥ ೭೦</p>
	<p>ಆಯುಧಾನ್ಯಮರಾರೀಣಾಂಜಗ್ರಾಹಾರಿನಿಷೂದನಃ ।ತತಸ್ತೈರೇವ ರಕ್ಷಾಂಸಿ ದುರ್ಧರೈಃಪ್ರವರಾಯುಧೈಃ ॥ ೭೧</p>
	<p>ಭಿತ್ತ್ವಾ ವಿದ್ರಾವಯಾಮಾಸವಾಯುರಂಬುಧರಾನಿವ ।ರಾಕ್ಷಸಾಂಸ್ತ್ರಾಸಯಿತ್ವಾ ತುಕಾರ್ತವೀರ್ಯೋರ್ಽಜುನಸ್ತದಾ ॥ ೭೨</p>
	<p>ರಾವಣಂ ಗೃಹ್ಯ ನಗರಂ ಪ್ರವಿವೇಶಸುಹೃದ್ವೃತಃ ॥</p>
	<p>ಸ ಕೀರ್ಯಮಾಣಃಕುಸುಮಾಕ್ಷತೋತ್ಕರೈರ್ದ್ವಿಜೈಃ ಸಪೌರೈಃಪುರುಹೂತಸನ್ನಿಭಃ ।ತದಾರ್ಜುನಃ ಸಂಪ್ರವಿವೇಶ ತಾಂ ಪುರೀಂಬಲಿಂ ನಿಗೃಹ್ಯೇವ ಸಹಸ್ರಲೋಚನಃ ॥ ೭೩</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಾತ್ರಿಂಶಃ ಸರ್ಗಃ</p>
	
	
	<p>ತ್ರಯಸ್ತ್ರಿಂಶಃ ಸರ್ಗಃ ರಾವಣವಿಮೋಕ್ಷಃ೨೩ ಶ್ಲೋಕಗಳು</p>
	<p>ರಾವಣಗ್ರಹಂ ತತ್ತು ವಾಯುಗ್ರಹಣಸಂನಿಭಮ್ ।ತತಃ ಪುಲಸ್ತ್ಯಃ ಶುಶ್ರಾವ ಕಥಿತಂ ದಿವಿದೈವತೈಃ ॥ ೧</p>
	<p>ತತಃ ಪುತ್ರಕೃತಸ್ನೇಹಾತ್​ಕಂಪ್ಯಮಾನೋ ಮಹಾಧೃತಿಃ ।ಮಾಹಿಷ್ಮತೀಪತಿಂ ದ್ರಷ್ಟುಮಾಜಗಾಮ</p>
	<p>ತತಸ್ತೇ ಪ್ರತ್ಯಭಿಜ್ಞಾಯ ಚಾರ್ಜುನಾಯ ಮಹಾಮುನಿಃ ॥ ೨ </p>
	<p>ಸ ವಾಯುಮಾರ್ಗಮಾಸ್ಥಾಯವಾಯುತುಲ್ಯಗತಿರ್ದಿ್ವಜಃ ।ಪುರೀಂ ಮಾಹಿಷ್ಮತೀಂ ಪ್ರಾಪ್ತೋಮನಃಸಂಪಾತವಿಕ್ರಮಃ ॥ ೩ </p>
	<p>ಸೋಽಮರಾವತಿಸಂಕಾಶಾಂಹೃಷ್ಟಪುಷ್ಟಜನಾಕುಲಾಮ್ ।ಪ್ರವಿವೇಶ ಪುರೀಂ ಬ್ರಹ್ಮಾ ಇಂದ್ರಸ್ಯೇವಾಮರಾವತೀಮ್ ॥೪</p>
	<p>ಪಾದಚಾರಮಿವಾದಿತ್ಯಂ ನಿಷ್ಪತಂತಂಸುದುರ್ದೃಶಮ್ । ನ್ಯವೇದಯನ್​ ॥ ೫</p>
	<p>ಪುಲಸ್ತ್ಯ ಇತಿ ವಿಜ್ಞಾಯವಚನಾದ್ಧೈಹಯಾಧಿಪಃ ।ಶಿರಸ್ಯಂಜಲಿಮಾಧಾಯಪ್ರತ್ಯುದ್ಗಚ್ಛತ್ತಪಸ್ವಿನಮ್ ॥ ೬</p>
	<p>ಪುರೋಹಿತೋಽಸ್ಯ ಗೃಹ್ಯಾರ್ಥಂಮಧುಪರ್ಕಂ ತಥೈವ ಚ । ಪುರಸ್ತಾತ್​ ಪ್ರಯಯೌ ರಾಜ್ಞಃ ಶಕ್ರಸ್ಯೇವ ಬೃಹಸ್ಪತಿಃ ॥ ೭</p>
	<p>ತತಸ್ತಮೃಷಿಮಾಯಾಂತಮುದ್ಯಂತಮಿವಭಾಸ್ಕರಮ್ ।ಅರ್ಜುನೋ ದೃಶ್ಯ ಸಂಭ್ರಾಂತೋವವಂದೇಂದ್ರ ಇವೇಶ್ವರಮ್ ॥ ೮</p>
	<p>ಸ ತಸ್ಯ ಮಧುಪರ್ಕಂ ಗಾಂಪಾದ್ಯಮರ್ಘ್ಯಂ ನಿವೇದ್ಯ ಚ ।ಪುಲಸ್ತ್ಯಮಾಹ ರಾಜೇಂದ್ರೋಹರ್ಷಗದ್ಗದಯಾ ಗಿರಾ ॥ ೯</p>
	<p>ಅದ್ಯೇಯಮಮರಾವತ್ಯಾ ತುಲ್ಯಾ ಮಾಹಿಷ್ಮತೀ ಕೃತಾ ।ಅದ್ಯಾಹಂ ತು ದ್ವಿಜೇಂದ್ರ ತ್ವಾಂ ಯಸ್ಮಾತ್​ಪಶ್ಯಾಮಿ ದುರ್ದೃಶಂ ॥ ೧೦</p>
	<p>ಅದ್ಯ ಮೇ ಕುಶಲಂ ದೇವ ಅದ್ಯ ಮೇ ಕುಶಲಂ ವ್ರತಮ್ ।ಅದ್ಯ ಮೇ ಸಫಲಂ ಜನ್ಮ ಅದ್ಯ ಮೇಸಫಲಂ ತಪಃ ॥ ೧೧</p>
	<p>ಯಸ್ಮಾದ್ದೇವಗಣೈರ್ವಂದ್ಯೌ ವಂದೇಽಹಂ ಚರಣೌ ತವ ।ಇದಂ ರಾಜ್ಯಮಿಮೇ ಪುತ್ರಾ ಇಮೇ ದಾರಾಇಮೇ ವಯಮ್ ॥ ೧೨</p>
	<p>ಬ್ರಹ್ಮನ್​ ಕಿಂ ಕುರ್ಮಿ ಕಿಂಕಾರ್ಯಮಾಜ್ಞಾಪಯತು ನೋ ಭವಾನ್​ ।ತಂ ಧರ್ಮೇಽಗ್ನಿಷು ಪುತ್ರೇಷು ಶಿವಂಪೃಷ್ಟ್ವಾ ಚ ಪಾರ್ಥಿವಮ್ ॥ ೧೩</p>
	<p>ಪುಲಸ್ತ್ಯೋವಾಚ ರಾಜಾನಂ ಹೈಹಯಾನಾಂತಥಾರ್ಜುನಮ್ ।ನರೇಂದ್ರಾಂಬುಜಪತ್ರಾಕ್ಷಪೂರ್ಣಚಂದ್ರನಿಭಾನನ ॥</p>
	<p>೧೪ ಅತುಲಂ ತೇ ಬಲಂ ಯೇನದಶಗ್ರೀವಸ್ತ್ವಯಾ ಜಿತಃ ।ಭಯಾದ್ಯಸ್ಯೋಪತಿಷ್ಠೇತಾಂ ನಿಷ್ಪಂದೌಸಾಗರಾನಿಲೌ ॥ ೧೫</p>
	<p>ಸೋಽಯಂ ಮಧ್ಯೇ ತ್ವಯಾ ಬದ್ಧಃ ಪೌತ್ರೋ ಮೇ ರಣದುರ್ಜಯಃ ।ಪುತ್ರಕಸ್ಯ ಯಶಃ ಪೀತಂ ನಾಮವಿಶ್ರಾವಿತಂ ತ್ವಯಾ ॥ ೧೬</p>
	<p>ಮದ್ವಾಕ್ಯಾದ್ಯಾಚ್ಯಮಾನೋಽದ್ಯ ಮುಂಚ ವತ್ಸಂ ದಶಾನನಮ್ ।ಪುಲಸ್ತ್ಯಾಜ್ಞಾಂ ಪ್ರಗೃಹ್ಯೋಚೇ ನಕಿಂಚನ ವಚೋರ್ಽಜುನಃ ॥ ೧೭</p>
	<p>ಮುಮೋಚ ವೈ ಪಾರ್ಥಿವೇಂದ್ರೋರಾಕ್ಷಸೇಂದ್ರಂ ಪ್ರಹೃಷ್ಟವತ್​ ॥</p>
	<p>ಸ ತು ಪ್ರಮುಚ್ಯ ತ್ರಿದಶಾರಿಮರ್ಜುನಃಪ್ರಪೂಜ್ಯ ದಿವ್ಯಾಭರಣಸ್ರಗಂಬರೈಃ । ಅಹಿಂಸಕಂ ಸಖ್ಯಮುಪೇತ್ಯ ಸಾಗ್ನಿಕಂಪ್ರಣಮ್ಯ ತಂ ಬ್ರಹ್ಮಸುತಂ ಗೃಹಂಯಯೌ ॥ ೧೮</p>
	<p>ಪುಲಸ್ತ್ಯೇನಾಪಿ ಸಂತ್ಯಕ್ತೋರಾಕ್ಷಸೇಂದ್ರಃ ಪ್ರತಾಪವಾನ್​ ।ಪರಿಷ್ವಕ್ತಃ ಕೃತಾತಿಥ್ಯೋ ಲಜ್ಜಮಾನೋವಿನಿರ್ಜಿತಃ ॥ ೧೯</p>
	<p>ಪಿತಾಮಹಸುತಶ್ಚಾಪಿ ಪುಲಸ್ತ್ಯೋ ಮುನಿಪುಂಗವಃ ।ಮೋಚಯಿತ್ವಾ ದಶಗ್ರೀವಂ ಬ್ರಹ್ಮಲೋಕಂಜಗಾಮ ಹ ॥ ೨೦</p>
	<p>ಏವಂ ಸ ರಾವಣಃ ಪ್ರಾಪ್ತಃ ಕಾರ್ತವೀರ್ಯಾತ್​ಪ್ರಧರ್ಷಣಮ್ ।ಪುಲಸ್ತ್ಯವಚನಾಚ್ಚಾಪಿ ಪುನರ್ಮುಕ್ತೋಮಹಾಬಲಃ ॥ ೨೧</p>
	<p>ಏವಂ ಬಲಿಭ್ಯೋ ಬಲಿನಃ ಸಂತಿ ರಾಘವನಂದನ।ನಾವಜ್ಞಾ ಹಿ ಪರೇ ಕಾರ್ಯಾ ಯ ಇಚ್ಛೇತ್​ಪ್ರಿಯಮಾತ್ಮನಃ ॥ ೨೨</p>
	<p>ತತಃ ಸ ರಾಜಾ ಪಿಶಿತಾಶನಾನಾಂಸಹಸ್ರಬಾಹೋರುಪಲಭ್ಯ ಮೈತ್ರೀಮ್ ।ಪುನರ್ನೃಪಾಣಾಂ ಕದನಂ ಚಕಾರಚಚಾರ ಸರ್ವಾಂ ಪೃಥಿವೀಂ ಚ ದರ್ಪಾತ್​ ॥ ೨೩</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಯಸ್ತ್ರಿಂಶಃ ಸರ್ಗಃ</p>
	
	
	<p>ಚತುಸ್ತ್ರಿಂಶಃ ಸರ್ಗಃವಾಲಿರಾವಣಸಖ್ಯಮ್೪೬ ಶ್ಲೋಕಗಳು</p>
	<p>ಅರ್ಜುನೇನ ವಿಮುಕ್ತಸ್ತು ರಾವಣೋರಾಕ್ಷಸಾಧಿಪಃ ।ಚಚಾರ ಪೃಥಿವೀಂ ಸರ್ವಾಮನಿರ್ವಿಣ್ಣಸ್ತಥಾಕೃತಃ ॥ ೧</p>
	<p>ರಾಕ್ಷಸಂ ವಾ ಮನುಷ್ಯಂ ವಾ ಶೃಣುತೇಯಂ ಬಲಾಧಿಕಮ್ ।ರಾವಣಸ್ತಂ ಸಮಾಸಾದ್ಯ ಯುದ್ಧೇಹ್ವಯತಿ ದರ್ಪಿತಃ ॥ ೨</p>
	<p>ತತಃ ಕದಾಚಿತ್​ ಕಿಷ್ಕಿಂಧಾಂ ನಗರೀಂವಾಲಿಪಾಲಿತಾಮ್ । ಗತ್ವಾ ಹ್ವಯತಿ ಯುದ್ಧಾಯ ವಾಲಿನಂ ಹೇಮಮಾಲಿನಮ್ ॥ ೩</p>
	<p>ತತಸ್ತು ವಾನರಾಮಾತ್ಯಸ್ತಾರಸ್ತಾರಾಪಿತಾಪ್ರಭುಃ ।ಉವಾಚ ವಾನರೋ ವಾಕ್ಯಂಯುದ್ಧಪ್ರೇಪ್ಸುಮಪಾಗತಮ್ ॥ ೪</p>
	<p>ರಾಕ್ಷಸೇಂದ್ರ ಗತೋ ವಾಲೀ ಯಸ್ತೇಪ್ರತಿಬಲೋ ಭವೇತ್​ ।ಕೋಽನ್ಯಃ ಪ್ರಮುಖತಃ ಸ್ಥಾತುಂ ತವಶಕ್ತಃ ಪ್ಲವಂಗಮಃ ॥ ೫</p>
	<p>ಚತುರ್ಭ್ಯೋಽಪಿ ಸಮುದ್ರೇಭ್ಯಃ ಸಂಧ್ಯಾಮನ್ವಾಸ್ಯ ರಾವಣ ।ಇಮಂ ಮುಹೂರ್ತಮಾಯಾತಿ ವಾಲೀ ತಿಷ್ಠಮುಹೂರ್ತಕಮ್ ॥ ೬</p>
	<p>ಏತನಸ್ಥಿಚಯಾನ್​ ಪಶ್ಯ ಯ ಏತೇ ಶಂಖಪಾಂಡುರಾಃ ।ಯುದ್ಧಾರ್ಥಿನಾಮಿಮೇ ರಾಜನ್​ ವಾನರಾಧಿಪತೇಜಸಾ ॥ ೭</p>
	<p>ಯದ್ವಾಮೃತರಸಃ ಪೀತಸ್ತ್ವಯಾ ರಾವಣರಾಕ್ಷಸ ।ತದಾ ವಾಲಿನಮಾಸಾದ್ಯ ತದಂತಂ ತವಜೀವಿತಮ್ ॥ ೮</p>
	<p>ಪಶ್ಯೇದಾನೀಂ ಜಗಚ್ಚಿತ್ರಮಿದಂ ವಿಶ್ರವಸಃ ಸುತ ।ಇಮಂ ಮುಹೂರ್ತಂ ತಿಷ್ಠಸ್ಯ ದುರ್ಲಭಂತೇ ಭವಿಷ್ಯತಿ ॥ ೯</p>
	<p>ಅಥವಾ ತ್ವರಸೇ ಮರ್ತುಂ ಗಚ್ಛ ದಕ್ಷಿಣಸಾಗರಮ್ । ವಾಲಿನಂ ದ್ರಕ್ಷ್ಯಸೇ ತತ್ರಭೂಮಿಷ್ಠಮಿವ ಪಾವಕಮ್ ॥ ೧೦</p>
	<p>ಸ ತು ತಾರಂ ವಿನಿರ್ಭರ್ತ್ಸ್ಯ ರಾವಣೋಲೋಕರಾವಣಃ ।ಪುಷ್ಪಕಂ ತತ್​ ಸಮಾರುಹ್ಯ ಪ್ರಯಯೌ ದಕ್ಷಿಣಾರ್ಣವಮ್ ॥ ೧೧</p>
	<p>ತತ್ರ ಹೇಮಗಿರಿಪ್ರಖ್ಯಂತರುಣಾರ್ಕನಿಭಾನನಮ್ ।ರಾವಣೋ ವಾಲಿನಂ ದೃಷ್ಟ್ವಾಸಂಧ್ಯೋಪಾಸನತತ್ಪರಮ್ ॥ ೧೨</p>
	<p>ಪುಷ್ಪಕಾದವರುಹ್ಯಾಥರಾವಣೋಽಂಜನಸನ್ನಿಭಃ ।ಗ್ರಹೀತುಂ ವಾಲಿನಂ ತೂರ್ಣಂ ನಿಃಶಬ್ದಪದಮಾವ್ರಜತ್​ ॥ ೧೩</p>
	<p>ಯದೃಚ್ಛಯಾ ತದಾ ದೃಷ್ಟೋ ವಾಲಿನಾಪಿ ಸರಾವಣಃ ।ಪಾಪಾಭಿಪ್ರಾಯಕಂ ದೃಷ್ಟ್ವಾ ಚಕಾರ ನತು ಸಂಭ್ರಮಮ್ ॥ ೧೪</p>
	<p>ಶತಮಾಲಕ್ಷ್ಯ ಸಿಂಹೋ ವಾ ಪನ್ನಗಂ ಗರುಡೋ ಯಥಾ ।ನ ಚಿಂತಯತಿ ತಂ ವಾಲೀ ರಾವಣಂ ಪಾಪನಿಶ್ಚಯಮ್ ॥ ೧೫</p>
	<p>ಜಿಘೃಕ್ಷಮಾಣಮಾಯಾಂತಂ ರಾವಣಂಪಾಪಚೇತಸಮ್ ।ಕಕ್ಷಾವಲಂಬಿನಂ ಕೃತ್ವಾ ಗಮಿಷ್ಯೇ ತ್ರೀನ್​ಮಹಾರ್ಣವಾನ್​ ॥ ೧೬</p>
	<p>ದ್ರಕ್ಷ್ಯಂತ್ಯರಿಂ ಮಮಾಂಕಸ್ಥಂಸ್ರಂಸದೂರುಕರಾಂಬರಮ್ । ಲಂಬಮಾನಂ ದಶಗ್ರೀವಂ ಗರುಡಸ್ಯೇವಪನ್ನಗಮ್ ॥ ೧೭</p>
	<p>ಇತ್ಯೇವಂ ಮತಿಮಾಸ್ಥಾಯ ವಾಲೀಮೌನಮುಪಾಶ್ರಿತಃ ।ಜಪನ್​ ವೈ ನೈಗಮಾನ್​ ಮಂತ್ರಾಂಸ್ತಸ್ಥೌಪರ್ವತರಾಡಿವ ॥ ೧೮</p>
	<p>ತಾವನ್ಯೋನ್ಯಂ ಜಿಘೃಕ್ಷಂತೌ ಹರಿರಾಕ್ಷಸಪಾರ್ಥಿವೌ ।ಪ್ರಯತ್ನವಂತೌ ತತ್​ ಕರ್ಮ ಈಹತುರ್ಬಲದರ್ಪಿತೌ ॥ ೧೯</p>
	<p>ಹಸ್ತಗ್ರಾಹಂ ತು ತಂ ಮತ್ವಾಪಾದಶಬ್ದೇನ ರಾವಣಮ್ ।ಪರಾಙ್ಮುಖೋಽಪಿ ಜಗ್ರಾಹ ವಾಲೀಸರ್ಪವಿಮಾಂಡಜಃ ॥ ೨೦</p>
	<p>ಗ್ರಹೀತುಕಾಮಂ ತಂ ಗೃಹ್ಯ ರಕ್ಷಸಾಮೀಶ್ವರಂ ಹರಿಃ ।ಖಮುತ್ಪಪಾತ ವೇಗೇನ ಕೃತ್ವಾ ಕಕ್ಷಾವಲಂಬಿನಮ್ ॥ ೨೧</p>
	<p>ತಂ ಚಾಪೀಡಯಮಾನಂ ತು ವಿತುದಂತಂನಖೈರ್ಮುಹುಃ ।ಜಹಾರ ರಾವಣಂ ವಾಲೀ ಪವನಸ್ತೋಯದಂಯಥಾ ॥ ೨೨</p>
	<p>ಅಥ ತೇ ರಾಕ್ಷಸಾಮಾತ್ಯಾ ಹ್ರಿಯಮಾಣಂದಶಾನನಮ್ ।ಮುಮೋಕ್ಷಯಿಷವೋ ವಾಲಿಂ ರವಮಾಣಾಅಭಿದ್ರುತಾಃ ॥ ೨೩</p>
	<p> ಅನ್ವೀಯಮಾನಸ್ತೈರ್ವಾಲೀಭ್ರಾಜತೇಽಂಬರಮಧ್ಯಗಃ ।ಅನ್ವೀಯಮಾನೋ ಮೇಘೌಘೈರಂಬರಸ್ಥ ಇವಾಂಶುಮಾನ್​ ॥ ೨೪ </p>
	<p>ತೇಽಶಕ್ನುವಂತಃ ಸಪ್ರಾಪ್ತುಂ ವಾಲಿನಂರಾಕ್ಷಸೋತ್ತಮಾಃ ।ತಸ್ಯ ಬಾಹೂರುವೇಗೇನ ಪರಿಶ್ರಾಂತಾವ್ಯವಸ್ಥಿತಾಃ ॥ ೨೫ </p>
	<p>ವಾಲಿಮಾರ್ಗಾದಪಾಕ್ರಾಮಾನ್​ ಪರ್ವತೇಂದ್ರಾ ಹಿ ಗಚ್ಛತಃ ।ಕಿಂ ಪುನರ್ಜೀವಿತಪ್ರೇಪ್ಸುರ್ಬಿಭ್ರದ್ವೈಮಾಂಸಶೋಣಿತಮ್ ॥ ೨೬</p>
	<p>ಅಪಕ್ಷಿಗಣಸಂಪಾತಾನ್​ ವಾನರೇಂದ್ರೋಮಹಾಜವಃ ।ಕ್ರಮಶಃ ಸಾಗರಾನ್​ ಸರ್ವಾನ್​ಸಂಧ್ಯಾಕಾಲಮವಂದತ ॥ ೨೭</p>
	<p>ಸಭಾಜ್ಯಮಾನೋ ಭೂತೈಸ್ತು ಖೇಚರೈಃಖೇಚರೋತ್ತಮಃ ।ಪಶ್ಚಿಮಂ ಸಾಗರಂ ವಾಲೀ ಹ್ಯಾಜಗಾಮಸರಾವಣಃ ॥ ೨೮</p>
	<p>ತಸ್ಮಿನ್​ ಸಂಧ್ಯಾಮುಪಾಸಿತ್ವಾ ಸ್ನಾತ್ವಾ ಜಪ್ತ್ವಾಚ ವಾನರಃ ।ಉತ್ತರಂ ಸಾಗರಂ ಪ್ರಾಯಾದ್ವಹಮಾನೋದಶಾನನಮ್ ॥ ೨೯</p>
	<p>ಬಹುಯೋಜನಸಾಹಸ್ರಂ ವಹಮಾನೋಮಹಾಹರಿಃ ।ವಾಯುವಚ್ಚ ಮನೋವಚ್ಚ ಜಗಾಮ ಸಹಶತ್ರುಣಾ ॥ ೩೦</p>
	<p>ಉತ್ತರೇ ಸಾಗರೇ ಸಂಧ್ಯಾಮುಪಾಸಿತ್ವಾದಶಾನನಮ್ ।ವಹಮಾನೋಽಗಮದ್ವಾಲೀ ಪೂರ್ವಂ ವೈ ಸಮಹೋದಧಿಮ್ ॥ ೩೧</p>
	<p>ತತ್ರಾಪಿ ಸಂಧ್ಯಾಮನ್ವಾಸ್ಯ ವಾಸವಿಃ ಸಹರೀಶ್ವರಃ ।ಕಿಷ್ಕಿಂಧಾಮಭಿಮತೋ ಗೃಹ್ಯ ರಾವಣಂಪುನರಾಗಮತ್​ ॥ ೩೨</p>
	<p>ಚತುರ್ಷ್ವಪಿ ಸಮುದ್ರೇಷುಸಂಧ್ಯಾಮನ್ವಾಸ್ಯ ವಾನರಃ ।ರಾವಣೋದ್ವಹನಶ್ರಾಂತಃ ಕಿಷ್ಕಿಂಧೋಪವನೇಽಪತತ್​ ॥ ೩೩</p>
	<p>ರಾವಣಂ ತು ಮುಮೋಚಾಥ ಸ್ವಕಕ್ಷಾತ್​ಕಪಿಸತ್ತಮಃ ।ಕುತಸ್ತ್ವಮಿತಿ ಚೋವಾಚ ಪ್ರಹಸನ್​ರಾವಣಂ ಮುಹುಃ ॥ ೩೪</p>
	<p>ವಿಸ್ಮಯಂ ತು ಮಹದ್ಗತ್ವಾಶ್ರಮಲೋಲನಿರೀಕ್ಷಣಃ ।ರಾಕ್ಷಸೇಂದ್ರೋ ಹರೀಂದ್ರಂ ತಮಿದಂವಚನಮಬ್ರವೀತ್​ ॥ ೩೫</p>
	<p>ವಾನರೇಂದ್ರ ಮಹೇಂದ್ರಾಭರಾಕ್ಷಸೇಂದ್ರೋಽಸ್ಮಿ ರಾವಣಃ ।ಯುದ್ಧೇಪ್ಸುರಿಹ ಸಂಪ್ರಾಪ್ತಃ ಸ ಚಾದ್ಯಾಸಾದಿತಸ್ತ್ವಯಾ ॥ ೩೬</p>
	<p>ಅಹೋಬಲಮಹೋರ್ವೀರ್ಯಮಹೋಗಾಂಭೀರ್ಯಮೇವ ಚ ।ಯೇನಾಹಂ ಪಶುವದ್ಗೃಹ್ಯ ಭ್ರಮಿತಶ್ಚತುರೋರ್ಽಣವಾನ್​ ॥ ೩೭</p>
	<p>ಏವಮಶ್ರಾಂತವದ್ವೀರ ಶೀಘ್ರಮೇವಮಹಾರ್ಣವಾನ್​ ।ಮಾಂ ಚೈವೋದ್ವಹಮಾನಸ್ತುಕೋಽನ್ಯೋ ವೀರಃ ಕ್ರಮಿಷ್ಯತಿ ॥ ೩೮</p>
	<p><span>ತ್ರಯಾಣಾಮೇವ ಭೂತಾನಾಂ ಗತಿರೇಷಾಪ್ಲವಂಗಮ ।ಮನೋಽನಿಲಸುಪರ್ಣಾನಾಂ ತವ ಚಾತ್ರ ನಸಂಶಯಃ ॥ ೩೯ </span></p>
	<p>ಸೋಽಹಂ ದೃಷ್ಟಬಲಸ್ತುಭ್ಯಮಿಚ್ಛಾಮಿಹರಿಪುಂಗವ ।ತ್ವಯಾ ಸಹ ಚಿರಂ ಸಖ್ಯಂ ಸುಸ್ನಿಗ್ಧಂಪಾವಕಾಗ್ರತಃ ॥ ೪೦</p>
	<p>ದಾರಾಃ ಪುತ್ರಾಃ ಪುರಂ ರಾಷ್ಟ್ರಂಭೋಗಾಚ್ಛಾದನಭೋಜನಮ್ ।ಸರ್ವಮೇವಾವಿಭಕ್ತಂ ನೌ ಭವಿಷ್ಯತಿಹರೀಶ್ವರ ॥ ೪೧</p>
	<p>ತತಃ ಪ್ರಜ್ವಾಲಯಿತ್ವಾಗ್ನಿಂ ತಾವುಭೌ ಹರಿರಾಕ್ಷಸೌ ।ಭಾತೃತ್ವಮುಪಸಂಪನ್ನೌ ಪರಿಷ್ವಜ್ಯ ಪರಸ್ಪರಮ್ ॥ ೪೨</p>
	<p>ಅನ್ಯೋನ್ಯಂ ಲಂಭಿತಕರೌ ತತಸ್ತೌಹರಿರಾಕ್ಷಸೌ ।ಕಿಷ್ಕಿಂಧಾಂ ವಿಶತುರ್ಹೃಷ್ಟೌ ಸಿಂಹೌ ಗಿರಿಗುಹಾಮಿವ॥ ೪೩</p>
	<p>ಸ ತತ್ರ ಮಾಸಮುಷಿತಃ ಸುಗ್ರೀವ ಇವರಾವಣಃ ।ಅಮಾತ್ಯೈರಾಗತೈರ್ನೀತಸ್ತ್ರೈಲೋಕ್ಯೋತ್ಸಾದನಾರ್ಥಿಭಿಃ ॥ ೪೪</p>
	<p>ಏವಮೇತತ್​ ಪುರಾ ವೃತ್ತಂ ವಾಲಿನಾ ರಾವಣಃಪ್ರಭೋ ।ಧರ್ಷಿತಶ್ಚ ಕೃತಶ್ಚಾಪಿ ಭ್ರಾತಾಪಾವಕಸಂನಿಧೌ ॥ ೪೫</p>
	<p>ಬಲಮಪ್ರತಿಮಂ ರಾಮವಾಲಿನೋಽಭವದುತ್ತಮಮ್ । ಸೋಽಪಿ ತ್ವಯಾ ವಿನಿರ್ದಗ್ಧೋ ವಹ್ನಿನಾಶಲಭೋ ಯಥಾ ॥ ೪೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಸ್ತ್ರಿಂಶಃ ಸರ್ಗಃ</p>
	
	
	<p>ಪಂಚತ್ರಿಂಶಃ ಸರ್ಗಃಹನೂಮದುತ್ಪತ್ತಿಃ ೬೫ ಶ್ಲೋಕಗಳು</p>
	<p>ಅಪೃಚ್ಛತ ತದಾ ರಾಮೋದಕ್ಷಿಣಾಶಾಶ್ರಯಂ ಮುನಿಮ್ ।ಪ್ರಾಂಜಲಿರ್ವಿನಯೋಪೇತ ಇದಂ ವಚನಮರ್ಥವತ್​ ॥ ೧</p>
	<p>ಅತುಲಂ ಬಲಮೇತದ್ವೈ ವಾಲಿನೋ ರಾವಣಸ್ಯಚ ।ನ ತ್ವೇತಾಭ್ಯಾಂ ಹನುಮತಾ ಸಮಂ ತ್ವಿತಿಮತಿರ್ಮಮ ॥ ೨</p>
	<p>ಶೌರ್ಯಂ ದಾಕ್ಷ್ಯಂ ಬಲಂ ಧೈರ್ಯಂಪ್ರಾಜ್ಞತಾ ನಯಸಾಧನಮ್ ।ವಿಕ್ರಮಶ್ಚ ಪ್ರಭಾವಶ್ಚ ಹನೂಮತಿ ಕೃತಾಲಯಾಃ ॥ ೩</p>
	<p>ದೃಷ್ಟ್ವೈವ ಸಾಗರಂ ವೀಕ್ಷ್ಯ ಸೀದಂತೀಂಕಪಿವಾಹಿನೀಮ್ ।ಸಮಾಶ್ವಾಸ್ಯ ಮಹಾಬಾಹುರ್ಯೋಜನಾನಾಂಶತಂ ಪ್ಲುತಃ ॥ ೪</p>
	<p>ಧರ್ಷಯಿತ್ವಾ ಪುರೀಂ ಲಂಕಾಂರಾವಣಾಂತಃಪುರಂ ತದಾ ।ದೃಷ್ಟ್ವಾ ಸಂಭಾಷಿತಾ ಚಾಪಿ ಸೀತಾ ಹ್ಯಾಶ್ವಾಸಿತಾತಥಾ ॥ ೫</p>
	<p>ಸೇನಾಗ್ರಗಾ ಮಂತ್ರಿಸುತಾಃ ಕಿಂಕರಾರಾವಣಾತ್ಮಜಃ ।ಏತೇ ಹನುಮತಾ ತತ್ರ ಹ್ಯೇಕೇನ ವಿನಿ ಪಾತಿತಾಃ ॥ ೬</p>
	<p>ಭೂಯೋ ಬಂಧಾದ್ವಿಮುಕ್ತೇನಭೀಷಯಿತ್ವಾ ದಶಾನನಮ್ ।ಲಂಕಾ ಭಸ್ಮೀಕೃತಾ ಯೇನ ಪಾವಕೇನೇವ ಮೇದಿನೀ ॥ ೭</p>
	<p>ನ ಕಾಲಸ್ಯ ನ ಶಕ್ರಸ್ಯ ನವಿಷ್ಣೋರ್ವಿತ್ತಪಸ್ಯ ಚ ।ಕರ್ಮಾಣಿ ತಾನಿ ಶ್ರೂಯಂತೇ ಯಾನಿ ಯುದ್ಧೇ ಹನೂಮತಃ ॥ ೮</p>
	<p>ಏತಸ್ಯ ಬಾಹುವೀರ್ಯೇಣ ಲಂಕಾ ಸೀತಾ ಚಲಕ್ಷ್ಮಣಃ ।ಪ್ರಾಪ್ತಾ ಮಯಾ ಜಯಶ್ಚೈವ ರಾಜ್ಯಂಮಿತ್ರಾಣಿ ಬಾಂಧವಾಃ ॥ ೯</p>
	<p>ಹನೂಮಾನ್​ ಯದಿ ನೋ ನ ಸ್ಯಾದ್ವಾನರಾಧಿಪತೇಃ ಸಖಾ ।ಪ್ರವೃತ್ತಿಮಪಿ ಕೋ ವೇತ್ತುಂ ಜಾನಕ್ಯಾಃ ಶಕ್ತಿಮಾನ್​ ಭವೇತ್​ ॥ ೧೦</p>
	<p>ಕಿಮರ್ಥಂ ವಾಲ್ಯನೇನೈವಸುಗ್ರೀವಪ್ರಿಯಕಾಮ್ಯಯಾ ।ತದಾ ವೈರೇ ಸಮುತ್ಪ್ನೇ ನ ದಗ್ಧೋವೀರುಧೋ ಯಥಾ ॥ ೧೧</p>
	<p>ನ ಹಿ ವೇದಿತಾನ್​ ಮನ್ಯೇ ಹನೂಮಾನಾತ್ಮನೋ ಬಲಮ್ ।ಯದ್ದೃಷ್ಟವಾನ್​ ಜೀವಿತೇಷ್ಟಂ ಕ್ಲಿಶ್ಯಂತಂವಾನರಾಧಿಪಮ್ ॥ ೧೨</p>
	<p>ಏತನ್ಮೇ ಭಗವನ್​ ಸರ್ವಂ ಹನೂಮತಿಮಹಾಮತೌ । ವಿಸ್ತರೇಣ ಯಥಾತತ್ತ್ವಂಕಥಯಾಮರಪೂಜಿತ ॥ ೧೩</p>
	<p>ರಾಘವಸ್ಯ ವಚಃ ಶ್ರುತ್ವಾಹೇತುಯುಕ್ತಮೃಷಿಸ್ತದಾ ।ಹನೂಮತಃ ಸಮಕ್ಷಂ ತಮಿದಂವಚನಮಬ್ರವೀತ್​ ॥ ೧೪</p>
	<p>ಸತ್ಯಮೇತದ್ರಘುಶ್ರೇಷ್ಠ ಯದ್ಬ್ರವೀಷಿ ಹನೂಮತಃ ।ನ ಬಲೇ ವಿದ್ಯತೇ ತುಲ್ಯೋ ನ ಗತೌ ನಮತೌ ಪರಃ ॥ ೧೫</p>
	<p>ಅಮೋಘಶಾಪೈಃ ಶಾಪಸ್ತು ದತ್ತೋಽಸ್ಯ ಋಷಿಭಿಃ ಪುರಾ ।ನ ವೇತ್ತಾ ಹಿ ಬಲಂ ಯೇನ ಬಲೀಸನ್ನರಿಮರ್ದನಃ ॥ ೧೬</p>
	<p>ಬಾಲ್ಯೇಽಪ್ಯೇತೇನ ಯತ್​ ಕರ್ಮ ಕೃತಂ ರಾಮ ಮಹಾಬಲ ।ತನ್ನ ವರ್ಣಯಿತುಂ ಶಕ್ಯಮಿತಿ ಬಾಲತಯಾಸ್ಯ ತೇ ॥ ೧೭</p>
	<p>ಯದಿ ವಾಸ್ತಿ ಹ್ಯಭಿಪ್ರಾಯಸ್ತಚ್ಛ್ರೋತುಂತವ ರಾಘವ ।ಸಮಾಧಾಯ ಮತಿಂ ರಾಮ ನಿಶಾಮಯವದಾಮ್ಯಹಮ್ ॥ ೧೮</p>
	<p>ಸೂರ್ಯದತ್ತವರಃ ಸ್ವರ್ಣಃ ಸುಮೇರುರ್ನಾಮ ಪರ್ವತಃ ।ಯತ್ರ ರಾಜ್ಯಂ ಪ್ರಶಾಸ್ತ್ಯಸ್ಯ ಕೇಸರೀನಾಮ ವೈ ಪಿತಾ ॥ ೧೯</p>
	<p>ತಸ್ಯ ಭಾರ್ಯಾ ಬಭೂವೇಷ್ಯಾ ಹ್ಯಂಜನೇತಿಪರಿಶ್ರುತಾ । ಜನಯಾಮಾಸ ತಸ್ಯಾಂ ವೈವಾಯುರಾತ್ಮಜಮುತ್ತಮಮ್ ॥೨೦</p>
	<p>ಶಾಲಿಶೂಕನಿಭಾಭಾಸಂ ಪ್ರಾಸೂತಾಮುಂತದಾಂಜನಾ ।ಫಲಾನ್ಯಾಹರ್ತುಕಾಮಾ ವೈ ನಿಷ್ಕ್ರಾಂತಾಗಹನೇಚರಾ ॥ ೨೧</p>
	<p>ಏಷ ಮಾತುರ್ವಿಯೋಗಾಚ್ಚ ಕ್ಷುಧಯಾಚ ಭೃಶಾರ್ದಿತಃ ।ರುರೋದ ಶಿಶುರತ್ಯರ್ಥಂ ಶಿಶುಃ ಶರವಣೇ ಯಥಾ ॥ ೨೨</p>
	<p>ತದೋದ್ಯಂತಂ ವಿವಸ್ವಂತಂಜಪಾಪುಷ್ಪೋತ್ಕರೋಪಮಮ್ ।ದದರ್ಶ ಫಲಲೋಭಾಚ್ಚ ಹ್ಯುತ್ಪಪಾತ ರವಿಂ ಪ್ರತಿ ॥ ೨೩</p>
	<p>ಬಾಲಾರ್ಕಭಿಮುಖೋ ಬಾಲೋ ಬಾಲಾರ್ಕ ಇವ ಮೂರ್ತಿಮಾನ್​ ।ಗ್ರಹೀತುಕಾಮೋ ಬಾಲಾರ್ಕಂ ಪ್ರವತೇಽಂಬರಮಧ್ಯಗಃ ॥ ೨೪</p>
	<p>ಏತಸ್ಮಿನ್​ ಪ್ಲವಮಾನೇ ತು ಶಿಶುಭಾವೇ ಹನೂಮತಿ ।ದೇವದಾನವಯಕ್ಷಾಣಾಂ ವಿಸ್ಮಯಃ ಸುಮಹಾನಭೂತ್​ ॥ ೨೫</p>
	<p>ನಾಪ್ಯೇವಂ ವೇಗವಾನ್​ ವಾಯುರ್ಗರುಡೋವಾ ಮನಸ್ತಥಾ ।ಯಥಾಯಂ ವಾಯುಪುತ್ರಸ್ತು ಕ್ರಮತೇಽಂಬರಮುತ್ತಮಮ್ ॥ ೨೬</p>
	<p>ಯದಿ ತಾವಚ್ಛಿಶೋರಸ್ಯ ತ್ವೀದೃಶೋಗತಿವಿಕ್ರಮಃ । ಯೌವನಂ ಬಲಮಾಸಾದ್ಯ ಕಥಂ ವೇಗೋಭವಿಷ್ಯತಿ ॥ ೨೭</p>
	<p>ತಮನುಪ್ಲವತೇ ವಾಯುಃ ಪ್ಲವಂತಂ ಪುತ್ರಮಾತ್ಮನಃ ।ಸೂರ್ಯದಾಹಭಯಾದ್ರಕ್ಷಂಸ್ತುಷಾರಚಯಶೀತಲಃ ॥ ೨೮</p>
	<p>ಬಹುಯೋಜನಸಾಹಸ್ರಂ ಕ್ರಾಮನ್ನೇಷಗತೋಽಂಬರಮ್ ।ಪಿತುರ್ಬಲಾಚ್ಚ ಬಾಲ್ಯಾಚ್ಚಭಾಸ್ಕರಾಭ್ಯಾಶಮಾಗತಃ ॥ ೨೯</p>
	<p>ಶಿಶುರೇಷ ತ್ವದೋಷಜ್ಞ ಇತಿ ಮತ್ವಾ ದಿನೇಶ್ವರಃ ।ಕಾರ್ಯಂ ಚಾತ್ರ ಸಮಾಯತ್ತಮಿತ್ಯೇವಂನ ದದಾಹ ಸಃ ॥ ೩೦</p>
	<p>ಯಮೇವ ದಿವಸಂ ಹ್ಯೇಷ ಗ್ರಹೀತುಂಭಾಸ್ಕರಂ ಪ್ಲುತಃ ।ತಮೇವ ದಿವಸಂ ರಾಹುರ್ಜಿಘೃಕ್ಷತಿದಿವಾಕರಮ್ ॥ ೩೧</p>
	<p>ಅನೇನ ಸ ಪರಾಮೃಷ್ಟೋ ರಾಮಸೂರ್ಯರಥೋಪರಿ ।ಅಪಕ್ರಾಂತಸ್ತತಸ್ತ್ರಸ್ತೋರಾಹುಶ್ಚಂದ್ರಾರ್ಕಮರ್ದನಃ ॥ ೩೨</p>
	<p>ಸ ಇಂದ್ರಭವನಂ ಗತ್ವಾ ಸರೋಷಃ ಸಿಂಹಿಕಾಸುತಃ ।ಅಬ್ರವೀದ್​ಭ್ರುಕುಟಿಂ ಕೃತ್ವಾ ದೇವಂದೇವಗಣೈರ್ವೃತಮ್ ॥ ೩೩</p>
	<p>ಬುಭುಕ್ಷಾಪನಯಂ ದತ್ತ್ವಾ ಚಂದ್ರಾರ್ಕೌ ಮಮ ವಾಸವ । ಕಿಮಿದಂ ತತ್ತ್ವಯಾ ದತ್ತಮನ್ಯಸ್ಯ ಬಲವೃತ್ರಹನ್​ ॥ ೩೪</p>
	<p>ಅದ್ಯಾಹಂ ಪರ್ವಕಾಲೇ ತು ಜಿಘೃಕ್ಷುಃ ಸೂರ್ಯಮಾಗತಃ ।ಅಥಾನ್ಯೋ ರಾಹುರಾಸಾದ್ಯ ಜಗ್ರಾಹ ಸಹಸಾರವಿಮ್ ॥ ೩೫</p>
	<p>ಸ ರಾಹೋರ್ವಚನಂ ಶ್ರುತ್ವಾ ವಾಸವಃ ಸಂಭ್ರಮಾನ್ವಿತಃ ।ಉತ್ಪಪಾತಸನಂ ಹಿತ್ವಾ ಚೋದ್ವಹನ್​ಕಾಂಚನೀಂ ಸ್ರಜಮ್ ॥ ೩೬</p>
	<p>ತತಃ ಕೈಲಾಸಕೂಟಾಭಂ ಚತುರ್ದಂತಂಮದಸ್ರವಮ್ ।ಶೃಂಗಾರಧಾರಿಣಂ ಪ್ರಾಂಶುಂಸ್ವರ್ಣಘಂಟಾಟ್ಟಹಾಸಿನಮ್ ॥ ೩೭</p>
	<p>ಇಂದ್ರಃ ಕರೀಂದ್ರಮಾರುಹ್ಯ ರಾಹುಂಕೃತ್ವಾ ಪುರಃಸರಮ್ ।ಪ್ರಾಯಾದ್ಯತ್ರಾಭವತ್​ ಸೂರ್ಯಃ ಸಹಾನೇನ ಹನೂಮತಾ ॥ ೩೮</p>
	<p>ಅಥಾತಿರಭಸೇನಾಗಾದ್ರಾಹುರುತ್ಸೃಜ್ಯ ವಾಸವಮ್ ।ಅನೇನ ಚ ಸ ವೈ ದೃಷ್ಟಃ ಪ್ರಧಾವತ್​ಶೈಲಕೂಟವತ್​ ॥ ೩೯</p>
	<p>ತತಃ ಸೂರ್ಯಂ ಸಮುತ್ಸೃಜ್ಯ ರಾಹುಂಫಲಮವೇಕ್ಷ್ಯ ಚ ।ಉತ್ಪಪಾತ ಪುನರ್ವ್ಯೋಮ ಗ್ರಹೀತುಂಸಿಂಹಿಕಾಸುತಮ್ ॥ ೪೦</p>
	<p>ಉತ್ಸೃಜ್ಯಾರ್ಕಮಿಮಂ ರಾಮ ಪ್ರಧಾವಂತಂಪ್ಲವಂಗಮಮ್ ।ಅವೇಕ್ಷ್ಯೈವಂ ಪರಾವೃತ್ಯ ಮುಖಶೇಷಃಪರಾಙ್ಮುಖಃ ॥ ೪೧</p>
	<p>ಇಂದ್ರಮಾಶಂಸಮಾನಸ್ತು ತ್ರಾತಾರಂಸಿಂಹಿಕಾಸುತಃ ।ಇಂದ್ರ ಇಂದ್ರೇತಿ ಸಂತ್ರಾಸಾನ್ಮುಹುರ್ಮುಹುರಭಾಷತ ॥ ೪೨</p>
	<p>ರಾಹೋರ್ವಿಕ್ರೋಶಮಾನಸ್ಯ ಪ್ರಾಗೇವಾಲಕ್ಷಿತಂ ಸ್ವರಮ್ ।ಶ್ರುತ್ವೇಂದ್ರೋವಾಚ ಮಾ ಭೈಷೀರಹಮೇನಂ ನಿಷೂದಯೇ ॥ ೪೩</p>
	<p>ಐರಾವತಂ ತತೋ ದೃಷ್ಟ್ವಾ ಮಹತ್ತದಿದಮಿತ್ಯಪಿ ।ಫಲಂ ಮತ್ವಾ ಹಸ್ತಿರಾಜಮಭಿದುದ್ರಾವಮಾರುತಿಃ ॥ ೪೪</p>
	<p>ತಥಾಸ್ಯ ಧಾವತೋರೂಪಮೈರಾವತಜಿಘೃಕ್ಷಯಾ ।ಮುಹೂರ್ತಮಭವದ್ಘೋರಮಿಂದ್ರಾಗ್ನೇರಿವ ಭಾಸ್ವರಮ್ ॥ ೪೫</p>
	<p>ಏವಮಾಧಾವಮಾನಂ ತು ನಾತಿಕ್ರುದ್ಧಃ ಶಚೀಪತಿಃ ।ಹಸ್ತಾಂತಾದತಿಮುಕ್ತೇನಕುಲಿಶೇನಾಭ್ಯತಾಡಯತ್​ ॥ ೪೬</p>
	<p>ತತೋ ಗಿರೌ ಪಪಾತೈಷಇಂದ್ರವಜ್ರಾಭಿತಾಡಿತಃ ।ಪತಮಾನಸ್ಯ ಚೈತಸ್ಯ ವಾಮೋಹನುರಭಜ್ಯತ ॥ ೪೭</p>
	<p>ತಸ್ಮಿಂಸ್ತು ಪತಿತೇ ಬಾಲೇವಜ್ರತಾಡನವಿಹ್ವಲೇ । ಚುಕ್ರೋಧೇಂದ್ರಾಯ ಪವನಃ ಪ್ರಜಾನಾಮಹಿತಾಯ ಸಃ ॥ ೪೮</p>
	<p>ಪ್ರಚಾರಂ ಸ ತು ಸಂಗೃಹ್ಯ ಪ್ರಜಾಸ್ವಂತರ್ಗತಃ ಪ್ರಭುಃ ।ಗುಹಾಂ ಪ್ರವಿಷ್ಟಃ ಸ್ವಸುತಂಶಿಶುಮಾದಾಯ ಮಾರುತಃ ॥ ೪೯</p>
	<p>ವಿಣ್ಮೂತ್ರಾಶಯಮಾವೃತ್ಯ ಪ್ರಜಾನಾಂ ಪರಮಾರ್ತಿಕೃತ್​ ।ರುರೋಧ ಸರ್ವಭೂತಾನಿ ಯಥಾ ವರ್ಷಾಣಿವಾಸವಃ ॥ ೫೦</p>
	<p>ವಾಯುಪ್ರಕೋಪಾದ್​ಭೂತಾನಿ ನಿರುಚ್ಛ್ವಾಸಾನಿ ಸರ್ವತಃ ।ಸಂಧಿಭಿರ್ಭಿದ್ಯಮಾನೈಶ್ಚ ಕಾಷ್ಠಭೂತಾನಿಜಜ್ಞಿರೇ ॥ ೫೧</p>
	<p>ನಿಃಸ್ವಾಧ್ಯಾಯವಷಟ್​ಕಾರಂ ನಿಷ್ಕ್ರಿಯಂಧರ್ಮವರ್ಜಿತಮ್ ।ವಾಯುಪ್ರಕೋಪಾತ್​ ತ್ರೈಲೋಕ್ಯಂ ನಿರಯಸ್ಥಮಿವಾಭವತ್​ ॥ ೫೨</p>
	<p>ತತಃ ಪ್ರಜಾಃ ಸಗಂಧರ್ವಾಃ ಸದೇವಾಸುರಮಾನುಷಾಃ ।ಪ್ರಜಾಪತಿಂ ಸಮಾಧಾವನ್​ ದುಃಖಿತಾಶ್ಚಸುಖೇಚ್ಛಯಾ ॥ ೫೩</p>
	<p>ಊಚುಃ ಪ್ರಾಂಜಲಯೋ ದೇವಾ ಮಹೋದರನಿಭೋದರಾಃ ।ತ್ವಯಾ ನು ಭಗವನ್​ ಸೃಷ್ಟಾಃ ಪ್ರಜಾನಾಥ ಚತುರ್ವಿಧಾಃ ॥ ೫೪</p>
	<p>ತ್ವಯಾ ದತ್ತೋಽಯಮಸ್ಮಾಕಮಾಯುಷಃ ಪವನಃ ಪತಿಃ । ಸೋಽಸ್ಮಾನ್​ ಪ್ರಾಣೇಶ್ವರೋ ಭೂತ್ವಾಕಸ್ಮಾದೇಷೋಽದ್ಯ ಸತ್ತಮ ॥ ೫೫ </p>
	<p>ರುರೋಧ ದುಃಖಂಜನಯನ್ನಂತಃಪುರ ಇವ ಸ್ತ್ರಿಯಃ ।ತಸ್ಮಾತ್ತ್ವಂ ಶರಣಂ ಪ್ರಾಪ್ತಾ ವಾಯುನೋಪಹತಾ ವಯಮ್ ॥ ೫೬</p>
	<p>ವಾಯುಸಂರೋಧಜಂ ದುಃಖಮಿದಂ ನೋನುದ ದುಃಖಹನ್​ ।ಏತತ್​ ಪ್ರಜಾನಾಂ ಶ್ರುತ್ವಾ ತು ಪ್ರಜಾನಾಥಃ ಪ್ರಜಾಪತಿಃ ॥ ೫೭</p>
	<p>ಕಾರಣಾದಿತಿ ಚೋಕ್ತ್ವಾಸೌ ಪ್ರಜಾಃ ಪುನರಭಾಷತ ।ಯಸ್ಮಿಂಶ್ಚ ಕಾರಣೇವಾಯುಶ್ಚಕ್ರೋಧ ಚ ರುರೋಧ ಚ॥ ೫೮</p>
	<p>ಪ್ರಜಾಃ ಶೃಣುಧ್ವಂ ತತ್​ ಸರ್ವಂಶ್ರೋತವ್ಯಂ ಚಾತ್ಮನಃ ಕ್ಷಮಮ್ ।ಪುತ್ರಸ್ತಸ್ಯಾಮರೇಶಾನ ಇಂದ್ರೇಣಾದ್ಯ ನಿಪಾತಿತಃ ॥ ೫೯</p>
	<p>ರಾಹೋರ್ವಚನಮಾಸ್ಥಾಯ ತತಃ ಸಕುಪಿತೋಽನಿಲಃ ।ಅಶರೀರಃ ಶರೀರೇಷು ವಾಯುಶ್ಚರತಿಪಾಲಯನ್​ ॥ ೬೦</p>
	<p>ಶರೀರಂ ಹಿ ವಿನಾ ವಾಯುಂ ಸಮತಾಂ ಯಾತಿದಾರುಭಿಃ ।ವಾಯುಃ ಪ್ರಾಣಃ ಸುಖಂ ವಾಯುರ್ವಾಯುಃ ಸರ್ವಮಿದಂ ಜಗತ್​ ॥ ೬೧</p>
	<p>ವಾಯುನಾ ಸಂಪರಿತ್ಯಕ್ತಂ ನ ಸುಖಂವಿಂದತೇ ಜಗತ್​ । ಅದ್ಯೈವ ಚ ಪರಿತ್ಯಕ್ತಂ ವಾಯುನಾಜಗದಾಯುಷಾ ॥ ೬೨</p>
	<p>ಅದ್ಯೈವ ತೇ ನಿರುಚ್ಛ್ವಾಸಾಃ ಕಾಷ್ಠಕುಡ್ಯೋಪಮಾಃ ಸ್ಥಿತಾಃ ।ತದ್ಯಾಮಸ್ತತ್ರ ಯತ್ರಾಸ್ತೇಮಾರುತೋ ರುಕ್​ಪ್ರದೋ ಹಿ ನಃ ॥ ೬೩</p>
	<p>ಮಾ ವಿನಾಶಂ ಗಮಿಷ್ಯಾಮ ಅಪ್ರಸಾದ್ಯಾದಿತೇ ಸುತಾಃ ॥</p>
	<p>ತತಃ ಪ್ರಜಾಭಿಃ ಸಹಿತಃ ಪ್ರಜಾಪತಿಃ ಸದೇವಗಂಧರ್ವಭುಜಂಗಗುಹ್ಯಕೈಃ ।ಜಗಾಮ ತತ್ರಾಸ್ಯತಿ ಯತ್ರಮಾರುತಃ</p>
	<p>ಸುತಂ ಸುರೇಂದ್ರಾಭಿಹತಂಪ್ರಗೃಹ್ಯ ಸಃ ॥ ೬೪</p>
	<p>ತತೋರ್ಽಕವೈಶ್ವಾನರಕಾಂಚನಪ್ರಭ್ ಅಂಸುತಂ ತದೋತ್ಸಂಗಗತಂಸದಾಗತೇಃ ।ಚತುರ್ಮುಖೋ ವೀಕ್ಷ್ಯ ಕೃಪಾಮಥೋಕರೋತ್​ ಸದೇವಗಂಧರ್ವಸಯಕ್ಷರಾಕ್ಷಸೈಃ॥ ೬೫</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚತ್ರಿಂಶಃ ಸರ್ಗಃ</p>
	
	
	<p>ಷಟ್​ತ್ರಿಂಶಃ ಸರ್ಗಃಹನೂಮದ್ವರಪ್ರಾಪ್ತ್ಯಾದಿ ೬೨ ಶ್ಲೋಕಗಳು</p>
	<p>ತತಃ ಪಿತಾಮಹಂ ದೃಷ್ಟ್ವಾ ವಾಯುಃ ಪುತ್ರವಧಾರ್ದಿತಃ ।ಶಿಶುಕಂ ತಂ ಸಮಾದಾಯ ಉತ್ತಸ್ಥೌಧಾತುರಗ್ರತಃ ॥ ೧</p>
	<p>ಚಲತ್ಕುಂಡಲಮೌಲಿಸ್ರಕ್ತಪನೀಯವಿಭೂಷಣಃ ।ಪಾದಯೋರ್ನ್ಯಪತದ್ವಾಯುಸ್ತ್ರಿರುಪಸ್ಥಾಯ ವೇಧಸೇ ॥ ೨</p>
	<p>ತಂ ತು ವೇದವಿದಾತೇನ ಲಂಬಾಭರಣಶೋಭಿನಾ ।ವಾಯುಮುತ್ಥಾಪ್ಯ ಹಸ್ತೇನ ಶಿಶುಂ ತಂಪರಿಮೃಷ್ಟವಾನ್​ ॥ ೩</p>
	<p>ಸ್ಪೃಷ್ಟಮಾತ್ರಸ್ತತಃ ಸೋಽಥ ಸಲೀಲಂ ಪದ್ಮಯೋನಿನಾ ।ಜಲಸಿಕ್ತಂ ಯಥಾ ಸಸ್ಯಂಪುನರ್ಜೀವಿತಮಾಪ್ತವಾನ್​ ॥ ೪</p>
	<p>ಪ್ರಾಣವಂತಮಿಮಂ ದೃಷ್ಟ್ವಾ ಪ್ರಾಣೋಗಂಧವಹೋ ಮುದಾ ।ಚಚಾರ ಸರ್ವಭೂತೇಷು ಸನ್ನಿರುದ್ಧಂಯಥಾ ಪುರಾ ॥ ೫</p>
	<p>ಮರುದ್ರೋಧಾದ್ವಿನಿರ್ಮುಕ್ತಾಸ್ತಾಃ ಪ್ರಜಾಮುದಿತಾಭವನ್​ ।ಶೀತವಾತವಿನಿರ್ಮುಕ್ತಾಃ ಪದ್ಮಿನ್ಯ ಇವ ಸಾಂಬುಜಾಃ ॥ ೬</p>
	<p>ತತಸ್ತ್ರಿಯುಗ್ಮಸ್ತ್ರಿಕಕುತ್​ ತ್ರಿಧಾಮಾತ್ರಿದಶಾರ್ಚಿತಃ ।ಉವಾಚ ದೇವತಾ ಬ್ರಹ್ಮಾ ಮಾರುತಪ್ರಿಯಕಾಮ್ಯಯಾ ॥ ೭</p>
	<p>ಭೋ ಮಹೇಂದ್ರೇಶವರುಣಪ್ರಜೇಶ್ವರಧನೇಶ್ವರಾಃ ।ಜಾನತಾಮಪಿ ವಃ ಸರ್ವಂ ವಕ್ಷ್ಯಾಮಿಶ್ರೂಯತಾಂ ಹಿತಮ್ ॥ ೮</p>
	<p>ಅನೇನ ಶಿಶುನಾ ಕಾರ್ಯಂ ಕರ್ತವ್ಯಂ ವೋಭವಿಷ್ಯತಿ ।ತದ್ದದಧ್ವಂ ವರಾನ್​ ಸರ್ವೇಮಾರುತಸ್ಯಾಸ್ಯ ತುಷ್ಟಯೇ ॥</p>
	<p>ತತಃ ಸಹಸ್ರನಯನಃ ಪ್ರೀತಿಯುಕ್ತಃ ಶುಭಾನನಃ ।ಕುಶೇಶಯಮಯೀಂ ಮಾಲಾಮುತ್ಕ್ಷಿಪ್ಯೇದಂ ವಚೋಽಬ್ರವೀತ್​ ॥ ೧೦</p>
	<p>ಮತ್ಕರೋತ್ಸೃಷ್ಟವಜ್ರೇನಹನುರಸ್ಯ ಯಥಾ ಹತಃ ।ನಾಮ್ನಾ ವೈ ಕಪಿಶಾರ್ದೂಲೋ ಭವಿತಾಹನುಮಾನಿತಿ ॥ ೧೧</p>
	<p>ಅಹಮಸ್ಯ ಪ್ರದಾಸ್ಯಾಮಿ ಪರಮಂವರಮದ್ಭುತಮ್ ।ಇತಃ ಪ್ರಭೃತಿ ವಜ್ರಸ್ಯ ಮಮಾವಧ್ಯೋಭವಿಷ್ಯತಿ ॥ ೧೨</p>
	<p>ಮಾರ್ತಂಡಸ್ತ್ವಬ್ರವೀತ್ತತ್ರಭಗವಾಂಸ್ತಿಮಿರಾಪಹಃ ।ತೇಜಸ್ತೋಽಸ್ಯ ಮದೀಯಸ್ಯ ದದಾಮಿಶತಿಕಾಂ ಕಲಾಮ್ ॥ ೧೩</p>
	<p>ಯದಾ ತು ಶಾಸ್ತ್ರಾಣ್ಯಧ್ಯೇತುಂ ಶಕ್ತಿರಸ್ಯಭವಿಷ್ಯತಿ ।ತದಾಸ್ಯ ಶಾಸ್ತ್ರಂ ದಾಸ್ಯಾಮಿ ಯೇನ ವಾಗ್ಮೀಭವಿಷ್ಯತಿ ॥ ೧೪</p>
	<p>ನ ಚಾಸ್ಯ ಭವಿತಾ ಕಶ್ಚಿತ್​ ಸದೃಶಃ ಶಾಸ್ತ್ರದರ್ಶನೇ ।ವರುಣಶ್ಚ ವರಂ ಪ್ರಾದಾನ್ನಾಸ್ಯ ಮೃತ್ಯುರ್ಭವಿಷ್ಯತಿ ॥ ೧೫</p>
	<p>ವರ್ಷಾಯುತಶತೇನಾಪಿಮತ್ಪಾಶಾದುದಕಾದಪಿ ।ಯಮೋ ದಂಡಾದವಧ್ಯತ್ವಮರೋಗಿತ್ವಂ ಚನಿತ್ಯಶಃ ॥ ೧೬</p>
	<p>ವರಂ ದದಾಮಿ ಸಂತುಷ್ಟ ಅವಿಷಾದಂ ಚಸಂಯುಗೇ ।ಗದೇಯಂ ಮಾಮಿಕಾ ಚೈನಂ ಸಂಯುಗೇನ ವಧಿಷ್ಯತಿ ॥ ೧೭</p>
	<p>ಇತ್ಯೇವಂ ಧನದಃ ಪ್ರಾಹ ತದಾ ಹ್ಯೇಕಾಕ್ಷಿಪಿಂಗಲಃ ।ಮತ್ತೋ ಮದಾಯುಧಾನಾಂ ಚ ನ ವಧ್ಯೋಽಯಂ ಭವಿಷ್ಯತಿ ॥ ೧೮</p>
	<p>ಇತ್ಯೇವಂ ಶಂಕರೇಣಾಪಿ ದತ್ತೋಽಸ್ಯ ಪರಮೋ ವರಃ ।ಸರ್ವೇಷಾಂಬ್ರಹ್ಮದಂಡಾನಾಮವಧ್ಯೋಽಯಂ ಭವಿಷ್ಯತಿ ॥ ೧೯</p>
	<p>ದೀರ್ಘಾಯುಶ್ಚ ಮಹಾತ್ಮಾ ಚ ಇತಿ ಬ್ರಹ್ಮಾಬ್ರವೀದ್ವಚಃ ।ವಿಶ್ವಕರ್ಮಾ ಚ ದೃಷ್ಟ್ವೈನಂಬಾಲಸೂರ್ಯೋಪಮಂ ಶಿಶುಮ್ ॥ ೨೦</p>
	<p>ಶಿಲ್ಪಿನಾಂ ಪ್ರವರಃ ಪ್ರಾದಾದ್ವರಮಸ್ಯ ಮಹಾಮತಿಃ ।ಮತ್ಕೃತಾನಿ ಚ ಶಸ್ತ್ರಾಣಿ ಯಾನಿ ದಿವ್ಯಾನಿಸಂಯುಗೇ ॥ ೨೧</p>
	<p>ತೈರವಧ್ಯತ್ವಮಾಪನ್ನಶ್ಚಿರಜೀವೀಭವಿಷ್ಯತಿ ।ತತಃ ಸುರಾಣಾಂ ತು ವರೈರ್ದೃಷ್ಟ್ವಾಹ್ಯೇನಮಲಂಕೃತಮ್ ॥ ೨೨</p>
	<p>ಚತುರ್ಮುಖಸ್ತುಷ್ಟಮನಾ ವಾಯುಮಾಹಜಗದ್ಗುರುಃ ।ಅಮಿತ್ರಾಣಾಂ ಭಯಕರೋಮಿತ್ರಾಣಾಮಭಯಂಕರಃ ॥ ೨೩</p>
	<p>ಅಜೇಯೋ ಭವಿತಾ ಪುತ್ರಸ್ತವ ಮಾರುತಮಾರುತಿಃ ।ಕಾಮರೂಪಃ ಕಾಮಚಾರೀ ಕಾಮಗಃ ಪ್ಲವತಾಂ ವರಃ ॥ ೨೪</p>
	<p>ಭವತ್ಯವ್ಯಾಹಗತಿಃ ಕೀರ್ತಿಮಾಂಶ್ಚಭವಿಷ್ಯತಿ ।ರಾವಣೋತ್ಸಾದನಾರ್ಥಾನಿ ರಾಮಪ್ರಿಯಕರಾಣಿಚ॥ ೨೫</p>
	<p>ರೋಮಹರ್ಷಣಕರಾಣ್ಯೇಷ ಕರ್ತಾ ಕರ್ಮಾಣಿ ಸಂಯುಗೇ ।ಏವಮುಕ್ತ್ವಾ ತಮಾಮಂತ್ರ್ಯ ಮಾರುತಂ ತ್ವಮರೈಃ ಸಹ ॥ ೨೬</p>
	<p>ಯಥಾಗತಂ ಯಯುಃ ಸರ್ವೇಪಿತಾಮಹಪುರೋಗಮಾಃ ।ಸೋಽಪಿ ಗಂಧವಹಃ ಪುತ್ರಂ ಪ್ರಗೃಹ್ಯಗೃಹಮಾನಯತ್​ ॥ ೨೭</p>
	<p>ಅಂಜನಾಯಾಸ್ತಮಾಚಖ್ಯೌ ವರದತ್ತಂವಿನಿರ್ಗತಃ ।ಪ್ರಾಪ್ಯ ರಾಮ ವರಾನೇಷವರದಾನಬಲಾನ್ವಿತಃ ॥ ೨೮</p>
	<p><span>ಬಲೇನಾತ್ಮನಿ ಸಂಸ್ಥೇನ ಸೋಽಪೂರ್ಯತ ಯಥಾರ್ಣವಃ ।ತರಸಾ ಪೂರ್ಯಮಾಣೋಽಪಿ ತದಾ ವಾನರಪುಂಗವಃ ॥ ೨೯ </span></p>
	<p>ಆಸ್ರಮೇಷು ಮಹರ್ಷಿಣಾಮಪರಾಧ್ಯತಿನಿರ್ಭಯಃ ।ಸ್ರುಗ್ಭಾಂಡಾನ್ಯಗ್ನಿಹೋತ್ರಂ ಚವಲ್ಕಲಾಜಿನಸಂಚಯಾನ್​ ॥ ೩೦</p>
	<p>ಭಗ್ನವಿಚ್ಛಿನ್ನವಿಧ್ವಸ್ತಾನ್​ ಸಶಾಂತಾನಾಂಕರೋತ್ಯಯಮ್ ।ಏವಂವಿಧಾನಿ ಕರ್ಮಾಣಿ ಪ್ರಾವರ್ತತ ಮಹಾಬಲಃ ॥ ೩೧</p>
	<p>ಸರ್ವೇಷಾಂ ಬ್ರಹ್ಮದಂಡಾನಾಮವಧ್ಯಃ ಶಂಭುನಾ ಕೃತಃ ।ಜಾನಂತ ಋಷಯಸ್ತಂ ವೈ ಕ್ಷಮಂತೇತಸ್ಯ ಶಕ್ತಿತಃ ॥ ೩೨</p>
	<p>ಯಥಾ ಕೇಸರಿಣಾ ತ್ವೇಷ ವಾಯುನಾಸೋಽಂಜನಾಸುತಃ ।ಪ್ರತಿಷಿದ್ಧೋಽಪಿ ಮರ್ಯಾದಾಂಲಂಘಯತ್ಯೇವ ವಾನರಃ ॥ ೩೩</p>
	<p>ತತೋ ಮಹರ್ಷಯಃ ಕ್ರುದ್ಧಾ ಭೃಗ್ವಂಗಿರಸವಂಶಜಾಃ ।ಶೇಪುರೇನಂ ರಘುಶ್ರೇಷ್ಠ ನಾತಿಕ್ರುದ್ಧಾತಿಮನ್ಯವಃ ॥ ೩೪</p>
	<p>ಬಾಧಸೇ ಯತ್​ ಸಮಾಶ್ರಿತ್ಯ ಬಲಮಸ್ಮಾನ್​ಪ್ಲವಂಗಮ ।ತದ್ದೀರ್ಘಕಾಲಂ ವೇತ್ತಾಸಿ ನಾಸ್ಮಾಕಂಶಾಪಮೋಹಿತಃ ॥ ೩೫ ಯದಾ ತೇ ಸ್ಮಾರ್ಯತೇ ಕೀರ್ತಿಸ್ತದಾ ತೇವರ್ಧತೇ ಬಲಮ್ ।ತತಃ ಸ ಹೃತತೇಜೌಜಾ ಮಹರ್ಷಿವಚನೌಜಸಾ॥ ೩೬</p>
	<p>ಏಷೋಽಶ್ರಮಾಣಿ ತಾನ್ಯೇವ ಮೃದುಭಾವಂ ಗತೋಽಚರತ್​ । ಅಥರ್ಕ್ಷರಜಸೋ ನಾಮವಾಲಿಸುಗ್ರೀವಯೋಃ ಪಿತಾ ॥ ೩೭</p>
	<p>ಸರ್ವವಾನರರಾಜಾಸೀತ್ತೇಜಸಾಭಾಸ್ಕರಪ್ರಭಃ ।ಸ ಚ ರಾಜ್ಯಂ ಚಿರಂ ಕೃತ್ವಾ ವಾನರಾಣಾಂಹರೀಶ್ವರಃ ॥ ೩೮</p>
	<p>ಸ ಚ ಋಕ್ಷರಾಜಾ ನಾಮ ಕಾಲಧರ್ಮೇಣಸಂಗತಃ ।ತಸ್ಮಿನ್ನಸ್ತಮಿತೇ ಚಾಥಮಂತ್ರಿಭಿರ್ಮಂತ್ರಕೋವಿದೈಃ ॥ ೩೯</p>
	<p>ಪಿತ್ರ್ಯೇ ಪದೇ ಕೃತೋ ವಾಲೀ ಸುಗ್ರೀವೋವಾಲಿನಃ ಪದೇ ।ಸುಗ್ರೀವೇಣ ಸಮಂ ತ್ವಸ್ಯ ಅದ್ವೈಧಂಛಿದ್ರವರ್ಜಿತಮ್ ॥ ೪೦</p>
	<p>ಆಬಾಲ್ಯಂ ಸಖ್ಯಮಭವದನಿಲಸ್ಯಾಗ್ನಿನಾ ಯಥಾ।ಏಷ ಶಾಪವಶಾದೇವ ನ ವೇದಬಲಮಾತ್ಮನಃ ॥ ೪೧</p>
	<p>ವಾಲಿಸುಗ್ರೀವಯೋರ್ವೈರಂ ಯದಾ ರಾಮಸಮುತ್ಥಿತಮ್ ।ನ ಹ್ಯೇಷ ರಾಮ ಸುಗ್ರೀವೋಭ್ರಾಮ್ಯಮಾಣೋಽಪಿ ವಾಲಿನಾ ॥ ೪೨</p>
	<p>ದೇವ ಜಾನಾತಿ ನಹ್ಯೇಷ ಬಲಮಾತ್ಮನಿಮಾರುತಿಃ ।ಋಷಿಶಾಪಾಹೃತಬಲಸ್ತದೈಷ ಕಪಿಸತ್ತಮಃ ॥ ೪೩</p>
	<p>ಸಿಂಹಃ ಪಂಜರರುದ್ಧೋ ವಾ ಆಸ್ಥಿತಃ ಸಹಿತೋ ರಣೇ ॥</p>
	<p>ಪರಾಕ್ರಮೋತ್ಸಾಹಮತಿಪ್ರತಾಪ ಸೌಶೀಲ್ಯಮಾಧುರ್ಯನಯಾನಯೈಶ್ಚ।ಗಾಂಭೀರ್ಯಚಾತುರ್ಯಸುವೀರ್ಯಧೈರ್ಯೈ ಹðನೂಮತಃ ಕೋಽಭ್ಯ ಧಿಕೋಽಸ್ತಿ ಲೋಕೇ ॥ ೪೪</p>
	<p>ಅಸೌ ಪುನರ್ವಾ್ಯಕರಣಂ ಗ್ರಹೀಷ್ಯನ್​ ಸೂರ್ಯೋನ್ಮುಖಃ ಪೃಷ್ಠಗಮಃ ಕಪೀಂದ್ರಃ ।ಉದ್ಯದ್ಗಿರೇರಸ್ತಗಿರಿಂ ಜಗಾಮ ಗ್ರಂಥಂ ಮಹಾದ್ಧಾರಯನಪ್ರಮೇಯಃ ॥೪೫</p>
	<p>ಸಸೂತ್ರವೃತ್ತ್ಯರ್ಥಪದಂಮಹಾರ್ಥಂ ಸಸಂಗ್ರಹಂ ಸಾಧ್ಯತಿ ವೈಕಪೀಂದ್ರಃ ।ನ ಹ್ಯಸ್ಯ ಕಶ್ಚಿತ್​ ಸದೃಶೋಽಸ್ತಿ ಶಾಸ್ತ್ರೇ ವೈಶಾರದೇ ಛಂದಗತೌ ತಥೈವ ॥೪೬</p>
	<p>ಸರ್ವಾಸುವಿದ್ಯಾಸು ತಪೋವಿಧಾನೇ</p>
	<p>ಪ್ರಸ್ಪರ್ಧತೇ ಯೋ ಹಿ ಗುರುಂಸುರಾಣಾಮ್ ।ಸೋಽಯಂ ನವವ್ಯಾಕರಣಾರ್ಥವೇತ್ತಾ ಬ್ರಹ್ಮಾ ಭವಿಷ್ಯತ್ಯಪಿ ತೇ ಪ್ರಸಾದಾತ್​ ॥೪೭</p>
	<p>ಪ್ರವೀವಿವಿಕ್ಷೋರಿವ ಸಾಗರಸ್ಯ ಲೋಕಾನ್​ ದಿಧಕ್ಷೋರಿವ ಪಾವಕಸ್ಯ ।ಯುಗಕ್ಷಯೇ ಹ್ಯೇವ ಯಥಾಂತಕಸ್ಯ ಹನೂಮತಃ ಸ್ಥಾಸ್ಯತಿ ಕಃ ಪುರಸ್ತಾತ್​ ॥ ೪೮</p>
	<p>ಏಷೇವ ಚಾನ್ಯೇ ಚ ಮಹಾಕಪೀಂದ್ರಾಃಸುಗ್ರೀವಮೈಂದದ್ವಿವಿದಾಃ ಸನೀಲಾಃ ।ಸತಾರತಾರೇಯನಲಾಃ ಸರಂಭಾಸ್ತ್ವತ್ಕಾರಣಾದ್ರಾಮ ಸುರೈರ್ಹಿಸೃಷ್ಟಾಃ ॥ ೪೯</p>
	<p>ತದೇತತ್​ ಕಥಿತಂ ಸರ್ವಂ ಯನ್ಮಾಂ ತ್ವಂಪರಿಪೃಚ್ಛಸಿ ।ಹನೂಮತೋ ಬಾಲಭಾವೇ ಕರ್ಮೈತತ್​ ಕಥಿತಂ ಮಯಾ ॥ ೫೦</p>
	<p>ಶ್ರುತ್ವಾಗಸ್ತ್ಯಸ್ಯ ಕಥಿತಂ ರಾಮಃ ಸೌಮಿತ್ರಿರೇವ ಚ ।ವಿಸ್ಮಯಂ ಪರಮಂ ಜಗ್ಮುರ್ವಾನರಾರಾಕ್ಷಸೈಃ ಸಹ ॥ ೫೧</p>
	<p>ಅಗಸ್ತ್ಯಸ್ತ್ವಬ್ರವೀದ್ರಾಮಂಸರ್ವಮೇತಚ್ಛ್ರುತಂ ತ್ವಯಾ ।ದೃಷ್ಟಃ ಸಂಭಾಷಿತಶ್ಚಾಸಿ ರಾಮಗಚ್ಛಾಮಹೇ ವಯಮ್ ॥ ೫೨</p>
	<p><span>ಶ್ರುತ್ವೈತದ್ರಾಘವೋವಾಕ್ಯಮಗಸ್ತ್ಯಸ್ಯೋಗ್ರತೇಜಸಃ ।ಪ್ರಾಂಜಲಿಂ ಪ್ರಣತಶ್ಚಾಪಿಮಹರ್ಷಿಮಿದಮಬ್ರವೀತ್​ ॥ ೫೩ </span></p>
	<p>ಅದ್ಯ ಮೇ ದೇವತಾ ಹೃಷ್ಟಾಃ ಪಿತರಃ ಪ್ರಪಿತಾಮಹಾಃ ।ಯುಷ್ಮಾಕಂ ದರ್ಶನಾದೇವ ನಿತ್ಯಂತುಷ್ಟಾಃ ಸಬಾಂಧವಾಃ ॥ ೫೪</p>
	<p>ವಿಜ್ಞಾಪ್ಯಂ ತು ಮಮೈತದ್ಧಿ ತದ್ವದಾಮ್ಯಾಗತಸ್ಪೃಹಃ ।ತದ್ಭವದ್ಭಿರ್ಮಮ ಕೃತೇ ಕರ್ತವ್ಯಮನುಕಂಪಯಾ ॥ ೫೫</p>
	<p>ಪೌರಜಾನಪದಾನ್​ ಸ್ಥಾಪ್ಯ ಸ್ವಕಾರ್ಯೇಷ್ವಹಮಾಗತಃ ।ಕ್ರತೂನೇವ ಕರಿಷ್ಯಾಮಿಪ್ರಭಾವಾದ್ಭವತಾಂ ಸತಾಮ್ ॥ ೫೬</p>
	<p>ಸದಸ್ಯಾ ಮಮ ಯಜ್ಞೇಷು ಭವಂತೋನಿತ್ಯಮೇವ ತತ್​ ।ಭವಿಷ್ಯಥ ಮಹಾವಿರ್ಯಾ ಮಮಾನುಗ್ರಹಕಾಂಕ್ಷಿಣಃ ॥ ೫೭</p>
	<p>ಅಹಂ ಯುಷ್ಮಾನ್​ ಸಮಾಶ್ರಿತ್ಯ ತಪೋನಿರ್ಧೂತಕಲ್ಮಷಾನ್​ ।ಅನುಗೃಹೀತಃ ಪಿತೃಭಿರ್ಭವಿಷ್ಯಾಮಿಸುನಿರ್ವೃತಃ ॥ ೫೮</p>
	<p>ತದಾಗಂತವ್ಯಮನಿಶಂ ಭವದ್ಭಿರಿಹಸಂಗತೈಃ ।ಅಗಸ್ತ್ಯಾದ್ಯಾಸ್ತು ತಚ್ಛ್ರುತ್ವಾ ಋಷಯಃ ಸಂಶಿತವ್ರತಾಃ ॥ ೫೯</p>
	<p>ಏವಮಸ್ತ್ವಿತಿ ಚೋಕ್ತ್ವಾ ಪ್ರಯಾತುಮುಪಚಕ್ರಮುಃ ।ಏವಮುಕ್ತ್ವಾ ಗತಾಃ ಸರ್ವೇ ಋಷಯಸ್ತೇಯಥಾಗತಮ್ ॥ ೬೦</p>
	<p>ರಾಘವಶ್ಚ ತಮೇವಾರ್ಥಂ ಚಿಂತಯಾಮಾಸವಿಸ್ಮಿತಃ ।ತತೋಽಸ್ತಂ ಭಾಸ್ಕರೇ ಯಾತೇ ವಿಸೃಜ್ಯ ನೃಪವಾನರಾನ್​ ॥ ೬೧</p>
	<p>ಸಂಧ್ಯಾಮುಪಾಸ್ಯ ವಿಧಿವತ್ತದಾನರವರೋತ್ತಮಃ ।ಪ್ರವೃತ್ತಾಯಾಂ ರಜನ್ಯಾಂ ತುಸೋಽಂತಃಪುರಚರೋಽಭವತ್​ ॥ ೬೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ತ್ರಿಂಶಃ ಸರ್ಗಃ</p>
	
	
	<p>ಸಪ್ತತ್ರಿಂಶಃ ಸರ್ಗಃಪೌರೋಪಸ್ಥಾನಮ್೨೪ ಶ್ಲೋಕಗಳು</p>
	<p>ಅಭಿಷಿಕ್ತೇ ತು ಕಾಕುತ್ಸ್ಥೇ ಧರ್ಮೇಣವಿದಿತಾತ್ಮನಿ ।ವ್ಯತೀತಾ ಯಾ ನಿಶಾ ಪೂರ್ವಾ ಪೌರಾಣಾಂಹರ್ಷವರ್ಧನೀ ॥ ೧</p>
	<p>ತಸ್ಯಾಂ ರಜನ್ಯಾಂ ವ್ಯುಷ್ಟಾಯಾಂಪ್ರಾತರ್ನೃಪತಿಬೋಧಕಾಃ ।ವಂದಿನಃ ಸಮುಪಾತಿಷ್ಠನ್​ ಸೌಮ್ಯಾ ನೃಪತಿವೇಶ್ಮನಿ ॥ ೨</p>
	<p>ತೇ ರಕ್ತಕಂಠಿನಃ ಸರ್ವೇ ಕಿನ್ನರಾ ಇವಶಿಕ್ಷಿತಾಃ ।ತುಷ್ಟುವುರ್ನೃಪತಿಂ ವೀರಂ ಯಥಾವತ್​ಸಂಪ್ರಹರ್ಷಿಣಃ ॥ ೩</p>
	<p>ವೀರ ಸೌಮ್ಯ ಪ್ರಬುಧ್ಯಸ್ಯ ಕೌಸಲ್ಯಾಪ್ರೀತಿವರ್ಧನ । ಜಗದ್ಧಿ ಸರ್ವಂ ಸ್ಪಪಿತಿ ತ್ವಯಿ ಸುಪ್ತೇ ನರಾಧಿಪ ॥ ೪</p>
	<p>ವಿಕ್ರಮಸ್ತೇ ಯಥಾ ವಿಷ್ಣೋ ರೂಪಂಚೈವಾಶ್ಚಿನೋರಿವ ।ಬುದ್ಧ್ಯಾ ಬೃಹಸ್ಪತೇಸ್ತುಲ್ಯಃಪ್ರಜಾಪತಿಸಮೋ ಹ್ಯಸಿ ॥ ೫</p>
	<p>ಕ್ಷಮಾ ತೇ ಪೃಥಿವೀತುಲ್ಯಾ ತೇಜಸಾಭಾಸ್ಕರೋಪಮಃ ।ವೇಗಸ್ತೇ ವಾಯುನಾ ತುಲ್ಯೋಗಾಂಭೀರ್ಯಮುದಧೇರಿವ ॥ ೬</p>
	<p>ಅಪ್ರಕಂಪ್ಯೋ ಯಥಾ ಸ್ಥಾಣುಶ್ಚಂದ್ರೇಸೌಮ್ಯತ್ವಮೀದೃಶಮ್ ।ನೇದೃಶಾಃ ಪಾರ್ಥಿವಾಃ ಪೂರ್ವಂ ಭವಿತಾರೋನರಾಧಿಪ ॥ ೭</p>
	<p>ಯಥಾ ತ್ವಮತಿದುರ್ಧರ್ಷೋಧರ್ಮನಿತ್ಯಃ ಪ್ರಜಾಹಿತಃ ।ನ ತ್ವಾಂ ಜಹಾತಿ ಕೀರ್ತಿಶ್ಚ ಲಕ್ಷ್ಮೀಶ್ಚಪುರುಷರ್ಷಭ ॥ ೮</p>
	<p>ಶ್ರೀಶ್ಚ ಧರ್ಮಶ್ಚ ಕಾಕುತ್ಸ್ಥತ್ವಯಿ ನಿತ್ಯಂ ಪ್ರತಿಷ್ಠಿತೌ ।ಏತಾಶ್ಚಾನ್ಯಾಶ್ಚ ಮಧುರಾ ವಂದಿಭಿಃಪರಿಕೀರ್ತಿತಾಃ ॥ ೯</p>
	<p>ಸೂತಾಶ್ಚ ಸಂಸ್ತವೈರ್ದಿವ್ಯೈರ್ಬೋಧಯಂತಿ ಸ್ಮ ರಾಘವಮ್ ।ಸ್ತುತಿಭಿಃ ಸ್ತೂಯಮಾನಾಭಿಃ ಪ್ರತ್ಯಬುಧ್ಯತ ರಾಘವಃ ॥ ೧೦</p>
	<p>ಸ ತದ್ವಿಹಾಯ ಶಯನಂಪಾಂಡರಾಚ್ಛಾದನಾಸ್ತೃತಮ್ । ಉತ್ತಸ್ಥೌ ನಾಗಶಯನಾದ್ಧರಿರ್ನಾರಾಯಣೋ ಯಥಾ॥ ೧೧</p>
	<p>ಸನುತ್ಥಿತಂ ಮಹಾತ್ಮಾನಂ ಪ್ರಹ್ವಾಃ ಪ್ರಾಂಜಲಯೋ ನರಾಃ ।ಸಲಿಲಂ ಭಾಜನೈಃ ಶುಭ್ರೈರುಪತಸ್ಥುಃ ಸಹಸ್ರಶಃ ॥ ೧೨</p>
	<p>ಕೃತೋದಕಃ ಶುಚಿರ್ಭೂತ್ವಾ ಕಾಲೇ ಹುತಹುತಾಶನಃ ।ದೇವಾಗಾರಂ ಜಗಾಮಾಶುಪುಣ್ಯಮಿಕ್ಷ್ವಾಕುಸೇವಿತಮ್ ॥ ೧೩</p>
	<p>ತತ್ರ ದೇವಾನ್​ ಪಿತೄನ್​ ವಿಪ್ರಾನರ್ಚಯಿತ್ವಾಯಥಾವಿಧಿ ।ಬಾಹ್ಯಕಕ್ಷಾಂತರಂ ರಾಮೋ ನಿರ್ಜಗಾಮಜನೈರ್ವೃತಃ ॥ ೧೪</p>
	<p>ಉಪತಸ್ಥುರ್ಮಹಾತ್ಮಾನೋ ಮಂತ್ರಿಣಃಸಪುರೋಹಿತಾಃ ।ವಸಿಷ್ಠಪ್ರಮುಖಾಃ ಸರ್ವೇ ದೀಪ್ಯಮಾನಾಇವಾಗ್ನಯಃ ॥ ೧೫</p>
	<p>ಕ್ಷತ್ತ್ರಿಯಾಶ್ಚ ಮಹಾತ್ಮಾನೋನಾನಾಜನಪದೇಶ್ವರಾಃ ।ರಾಮಸ್ಯೋಪಾವಿಶನ್​ ಪಾರ್ಶೆ್ವÃಶಕ್ರಸ್ಯೇವ ಯಥಾಮರಾಃ ॥ ೧೬</p>
	<p>ಭರತೋ ಲಕ್ಷ್ಮಣಶ್ಚಾತ್ರಶತ್ರುಘ್ನಶ್ಚ ಮಹಾಯಶಾಃ ।ಉಪಾಸಾಂಚಕ್ರಿರೇ ಹೃಷ್ಟಾ ವೇದಾಸ್ತ್ರಯಇವಾಧ್ವರಮ್ ॥ ೧೭</p>
	<p>ಯಾತಾಃ ಪ್ರಾಂಜಲಯೋ ಭೂತ್ವಾ ಕಿಂಕರಾಮುದಿತಾನನಾಃ । ಮುದಿತಾ ನಾಮ ಪಾರ್ಶ್ವಸ್ಥಾ ಬಹವಃ ಸಮುಪಾವಿಶನ್​ ॥ ೧೮</p>
	<p>ವಾನರಾಶ್ಚ ಮಹಾವೀರ್ಯಾ ವಿಂಶಂತಿಃ ಕಾಮರೂಪಿಣಃ ।ಸುಗ್ರೀವಪ್ರಮುಖಾ ರಾಮಮುಪಾಸಂತೇಮಹೌಜಸಃ ॥ ೧೯</p>
	<p>ವಿಭೀಷಣಶ್ಚ ರಕ್ಷೋಭಿಶ್ಚತುರ್ಭಿಃ ಪರಿವಾರಿತಃ ।ಉಪಾಸತೇ ಮಹಾತ್ಮಾನಾಂ ಧನೇಶಮಿವಗುಹ್ಯಕಾಃ ॥ ೨೦</p>
	<p>ತಥಾ ನಿಗಮವೃದ್ಧಾಶ್ಚ ಕುಲೀನಾ ಯೇ ಚ ಮಾನವಾಃ ।ಶಿರಸಾ ವಂದ್ಯ ರಾಜಾನಮುಪಾಸಮತೇವಿಚಕ್ಷಣಾಃ ॥ ೨೧</p>
	<p>ತಥಾ ಪರಿವೃತೋ ರಾಜಾ ಶ್ರೀಮದ್ಭಿರ್ಋಷಿಭಿರ್ವೃತಃ ।ರಾಜಭಿಶ್ಚ ಮಹಾವೀರ್ಯೈರ್ವಾನರೈಶ್ಚಸರಾಕ್ಷಸೈಃ ॥ ೨೨</p>
	<p>ಯಥಾ ದೇವೇಶ್ವರೋ ನಿತ್ಯಮೃಷಿಭಿಃ ಸಮುಪಾಸ್ಯತೇ ।ಅಧಿಕಸ್ತೇನ ರೂಪೇಣ ಸಹಸ್ರಾಕ್ಷಾದ್ವಿರೋಚತೇ ॥ ೨೩</p>
	<p>ತೇಷಾಂ ಸಮುಪವಿಷ್ಟಾನಾಂ ತಾಸ್ತಾಃ ಸುಮಧುರಾಃ ಕಥಾಃ ।ಕಥ್ಯಂತೇ ಧರ್ಮಸಂಯುಕ್ತಾಃ ಪುರಾಣಜ್ಞೈರ್ಮಹಾತ್ಮಭಿಃ ॥ ೨೪</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತತ್ರಿಂಶಃ ಸರ್ಗಃ</p>
	
	
	<p>ಅಷ್ಟಾತ್ರಿಂಶಃ ಸರ್ಗಃಜನಕಾದಿಪ್ರತಿಪ್ರಯಾಣಮ್ ೩೩ ಶ್ಲೋಕಗಳು</p>
	<p>ಏವಮಾಸ್ತೇ ಮಹಾಬಾಹುರಹನ್ಯಹನಿರಾಘವಃ ।ಪ್ರಶಾಸತ್​ ಸರ್ವಕಾರ್ಯಾಣಿಪೌರಜಾನಪದೇಷು ಚ ॥ ೧</p>
	<p>ತತಃ ಕತಿಪಯಾಹಃಸು ವೈದೇಹಂ ಮಿಥಿಲಾಧಿಪಮ್ ।ರಾಘವಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥ ೨</p>
	<p>ಭವಾನ್​ ಹಿ ಗತಿರವ್ಯಗ್ರಾ ಭವತಾ ಪಾಲಿತಾವಯಮ್ ।ಭವತಸ್ತೇಜಸೋಗ್ರೇಣ ರಾವಣೋನಿಹತೋ ಮಯಾ ॥ ೩</p>
	<p>ಇಕ್ಷ್ವಾಕೂಣಾಂ ಚ ಸರ್ವೇಷಾಂ ಮೈಥಿಲಾನಾಂಚ ಸರ್ವಶಃ ।ಅತುಲಾಃ ಪ್ರೀತಯೋ ರಾಜನ್​ಸಂಬಂಧಕಪುರೋಗಮಾಃ ॥</p>
	<p>ತದ್ಭವಾನ್​ ಸ್ವಪುರೀಂ ಯಾತುರತ್ನಾನ್ಯಾದಾಯ ಪಾರ್ಥಿವ ।ಭರತಶ್ಚ ಸಹಾಯಾರ್ಥಂಪೃಷ್ಠತಸ್ತೇಽನುಯಾಸ್ಯತಿ ॥ ೫</p>
	<p>ಸ ತಥೇತಿ ನೃಪಃ ಕೃತ್ವಾ ರಾಘವಂವಾಕ್ಯಮಬ್ರವೀತ್​ ।ಪ್ರೀತೋಽಸ್ಮಿ ಭವತೋ ರಾಜನ್​ ದರ್ಶನೇನನಯೇನ ಚ ॥ ೬</p>
	<p>ಯಾನ್ಯೇತಾನಿ ತು ರತ್ನಾನಿ ಮದರ್ಥಂಸಂಚಿತಾನಿ ವೈ । ದುಹಿತ್ರೇ ತಾನಿ ವೈ ರಾಜನ್​ ಸರ್ವಾಣ್ಯೇವದದಾಮಿ ಚ ॥ ೭</p>
	<p>ಏವಮುಕ್ತ್ವಾ ತು ಕಾಕುತ್ಸ್ಥಂ ಜನಕೋ ಹೃಷ್ಟಮಾನಸಃ ।ಪ್ರಯಯೌ ಮಿಥಿಲಾಂಶ್ರೀಮಾಂಸ್ತಮನುಜ್ಞಾಯ ರಾಘವಮ್ ॥ ೮</p>
	<p>ತತಃ ಪ್ರಯಾತೇ ಜನಕೇ ಕೇಕಯಂ ಮಾತುಲಂ ಪ್ರಭುಃ ।ರಾಘವಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥ ೯</p>
	<p>ಇದಂ ರಾಜ್ಯಮಹಂ ಚೈವ ಭರತಶ್ಚಸಲಕ್ಷ್ಮಣಃ ।ಆಯತ್ತಾಸ್ತ್ವಂ ಹಿ ನೋ ರಾಜನ್​ ಗತಿಶ್ಚಪುರುಷರ್ಷಭ ॥ ೧೦</p>
	<p>ರಾಜಾಪಿ ವೃದ್ಧಃ ಸಂತಾಪಂತ್ವದರ್ಥಮುಪಯಾಸ್ಯತಿ ।ತಸ್ಮಾದ್ಗಮನಮದ್ಯೈವ ರೋಚತೇ ತವಪಾರ್ಥಿವ ॥ ೧೧</p>
	<p>ಲಕ್ಷ್ಮಣೇನಾನುಯಾತ್ರೇಣ ಪೃಷ್ಠತೋಽನುಗಮಿಷ್ಯತೇ ।ಧನಮಾದಾಯ ವಿಪುಲಂ ರತ್ನಾನಿ ವಿವಿಧಾನಿ ಚ॥ ೧೨</p>
	<p>ಯುಧಾಜಿತ್ತು ತಥೇತ್ಯಾಹ ಗಮನಂ ಪ್ರತಿ ರಾಘವಮ್ ।ರತ್ನಾನಿ ಚ ಧನಂ ಚೈವತ್ವಯೇವಾಕ್ಷಯ್ಯಮಸ್ತ್ವಿತಿ ॥ ೧೩</p>
	<p>ಪ್ರದಕ್ಷಿಣಂ ಸ ರಾಜಾನಂ ಕೃತ್ವಾಕೇಕಯವರ್ಧನಃ । ರಾಮೇಣ ಹಿ ಕೃತಃ ಪೂರ್ವಮಭಿವಾದ್ಯ ಪ್ರದಕ್ಷಿಣಮ್ ॥ ೧೪</p>
	<p>ಲಕ್ಷ್ಮಣೇನ ಸಹಾಯೇನ ಪ್ರಯಾತಃ ಕೇಕಯೇಶ್ವರಃ ।ಹತೇಽಸುರೇ ಯಥಾ ವೃತ್ರೇ ವಿಷ್ಣುನಾಸಹ ವಾಸವಃ ॥ ೧೫</p>
	<p>ತಂ ವಿಸೃಜ್ಯ ತತೋ ರಾಮೋವಯಸ್ಯಮಕುತೋಭಯಮ್ ।ಪ್ರತರ್ದನಂ ಕಾಶಿಪತಿಂ ಪರಿಷ್ವಜ್ಯೇದಮಬ್ರವೀತ್​ ॥ ೧೬</p>
	<p>ದರ್ಶಿತಾ ಭವತಾ ಪ್ರೀತಿರ್ದರ್ಶಿತಂ ಸೌಹೃದಂಪರಮ್ ।ಉದ್ಯೋಗಶ್ಚ ಕೃತೋ ರಾಜನ್​ ಭರತೇನತ್ವಯಾ ಸಹ ॥ ೧೭</p>
	<p>ತದ್ಭವಾನದ್ಯ ಕಾಶೇಯ ಪುರೀಂ ವಾರಾಣಸೀಂವ್ರಜ ।ರಮಣೀಯಾಂ ತ್ವಯಾ ಗುಪ್ತಾಂಸುಪ್ರಕಾಶಾಂ ಸುತೋರಣಾಮ್ ॥ ೧೮</p>
	<p>ಏತಾವದುಕ್ತ್ವಾ ಚೋತ್ಥಾಯ ಕಾಕುತ್ಸ್ಥಃ ಪರಮಾಸನಾತ್​ ।ಪರ್ಯಷ್ವಜತ ಧರ್ಮಾತ್ಮಾ ನಿರಂತರಮುರೋಗತಮ್ ॥ ೧೯</p>
	<p>ವಿಸರ್ಜಯಾಮಾಸ ತಥಾಕೌಸಲ್ಯಾನಂದವರ್ಧನಃ ।ರಾಘವೇಣಾಭ್ಯನುಜ್ಞಾತಃ ಕಾಶೀಶೋಽಪ್ಯ ಕುತೋಭಯಃ ॥ ೨೦</p>
	<p>ವಾರಾಣಸೀಂ ಯಯೌ ತೂರ್ಣಂ ರಾಘವೇಣವಿಸರ್ಜಿತಃ । ವಿಸೃಜ್ಯ ತಂ ಕಾಶಿಪತಿಂ ತ್ರಿಶತಂಪೃಥಿವೀಪತೀನ್​ ॥ ೨೧</p>
	<p>ಪ್ರಹಸನ್​ ರಾಘವೋ ವಾಕ್ಯಮುವಾಚಮಧುರಾಕ್ಷರಮ್ ।ಭವತಾಂ ಪ್ರೀತಿರವ್ಯಗ್ರಾ ತೇಜಸಾಪರಿರಕ್ಷಿತಾ ॥ ೨೨</p>
	<p>ಧರ್ಮಶ್ಚ ನಿಯತೋ ನಿತ್ಯಂ ಸತ್ಯಂ ಚಭವತಾಂ ಸದಾ ।ಯುಷ್ಮಾಕಂ ಚಾನುಭಾವೇನ ತೇಜಸಾ ಚಮಹಾತ್ಮನಾಮ್ ॥ ೨೩</p>
	<p>ಹತೋ ದುರಾತ್ಮಾ ದುರ್ಬುದ್ಧೀ ರಾವಣೋರಾಕ್ಷಸಾಧಮಃ ।ಹೇತುಮಾತ್ರಮಹಂ ತತ್ರ ಭವತಾಂ ತೇಜಸಾ ಹತಃ ॥ ೨೪</p>
	<p>ರಾವಣಃ ಸಗಣೋ ಯುದ್ಧೇಸಪುತ್ರಾಮಾತ್ಯಬಾಂಧವಃ ।ಭವಂತಶ್ಚ ಸಮಾನೀತಾ ಭರತೇನಮಹಾತ್ಮನಾ ॥ ೨೫</p>
	<p>ಶ್ರುತ್ವಾ ಜನಕರಾಜಸ್ಯ ಕಾನನಾತ್ತನಯಾಂ ಹೃತಾಮ್ ।ಉದ್ಯುಕ್ತಾನಾಂ ಚ ಸರ್ವೇಷಾಂ ಪಾರ್ಥಿವಾನಾಂಮಹಾತ್ಮನಾಮ್ ॥ ೨೬</p>
	<p>ಕಾಲೋ ವ್ಯತೀತಃ ಸುಮಹಾನ್​ ಗಮನಂರೋಚಯಾಮ್ಯತಃ ।ಪ್ರತ್ಯೂಚುಸ್ತಂ ಚ ರಾಜಾನೋ ಹರ್ಷೇಣಮಹತಾ ವೃತಾಃ ॥ ೨೭</p>
	<p>ದಿಷ್ಟ್ಯಾ ತ್ವಂ ವಿಜಯೀ ರಾಮ ಸ್ವರಾಜ್ಯೇಽಪಿಪ್ರತಿಷ್ಠಿತಃ ।ದಿಷ್ಟ್ಯಾ ತ್ವಂ ಪ್ರತ್ಯಾಹೃತಾ ಸೀತಾ ದಿಷ್ಟ್ಯಾ ಶತ್ರುಃ ಪರಾಜಿತಃ ॥ ೨೮</p>
	<p>ಏಷ ನಃ ಪರಮಃ ಕಾಮ ಏಷಾ ನಃ ಪ್ರೀತಿರುತ್ತಮಾ ।ಯತ್ತ್ವಾಂ ವಿಜಯಿನಂ ರಾಮ ಪಶ್ಯಾಮೋಹತಶಾತ್ರವಮ್ ॥ ೨೯</p>
	<p>ಏತತ್ತ್ವಯ್ಯುಪಪನ್ನಂ ಚ ಯದಸ್ಮಾಂಸ್ತ್ವಂ ಪ್ರಶಂಸಸೇ ।ಪ್ರಶಂಸಾರ್ಹ ನ ಜಾನೀಮಃ ಪ್ರಶಂಸಾಂವಕ್ತುಮೀದೃಶೀಮ್ ॥ ೩೦</p>
	<p>ಆಪೃಚ್ಛಾಮೋ ಗಮಿಷ್ಯಾಮೋ ಹೃದಿಸ್ಥೋನಃ ಸದಾ ಭವಾನ್​ ।ವರ್ತಾಮಹೇ ಮಹಾಬಾಹೋ ಪ್ರೀತ್ಯಾತ್ರಮಹತಾ ವೃತಾಃ ॥ ೩೧</p>
	<p>ಭವೇಚ್ಚ ತೇ ಮಹಾರಾಜ ಪ್ರೀತಿರಸ್ಮಾಸುನಿತ್ಯದಾ ।ಬಾಢಮಿತ್ಯೇವ ರಾಜಾನೋ ಹರ್ಷೇಣಪರಮನ್ವಿತಾಃ ॥ ೩೨</p>
	<p>ಊಚುಃ ಪ್ರಾಂಜಲಯಃ ಸರ್ವೇ ರಾಘವಂಗಮನೋತ್ಸುಕಾಃ ।ಪೂಜಿತಾಶ್ಚೈವ ರಾಮೇಣ ಜಗ್ಮುರ್ದೇಶಾನ್​ಸ್ವಕಾನ್​ ಸ್ವಕಾನ್​ ॥ ೩೩</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾತ್ರಿಂಶಃ ಸರ್ಗಃ</p>
	
	
	<p>ಏಕೋನಚತ್ವಾರಿಂಶಃ ಸರ್ಗಃವಾನರಪ್ರೀಣನಮ್೩೦ ಶ್ಲೋಕಗಳು</p>
	<p>ತೇ ಪ್ರಯಾತಾ ಮಹಾತ್ಮಾನಃ ಪಾರ್ಥಿವಾಸ್ತೇಪ್ರಹೃಷ್ಟವತ್​ । ಗಜವಾಜಿಸಹಸ್ರೌಘೈಃ ಕಂಪಯಂತೋವಸುಂಧರಾಮ್ ॥ ೧</p>
	<p>ಅಕ್ಷೌಹಿಣ್ಯೋ ಹಿ ತತ್ರಾಸನ್​ ರಾಘವಾರ್ಥೇಸಮುದ್ಯತಾಃ ।ಭರತಸ್ಯಾಜ್ಞಯಾನೇಕಾಃ ಪ್ರಹೃಷ್ಟಾ ಬಲವಾಹನಾಃ ॥ ೨</p>
	<p>ಊಚುಸ್ತೇ ಚ ಮಹೀಪಾಲಾಬಲದರ್ಪಸಮನ್ವಿತಾಃ ।ನ ರಾಮರಾವಣಂ ಯುದ್ಧೇ ಪಶ್ಯಾಮಃ ಪುರತಃ ಸ್ಥಿತಮ್ ॥ ೩</p>
	<p>ಭರತೇನ ವಯಂ ಪಶ್ಚಾತ್​ ಸಮಾನೀತಾನಿರರ್ಥಕಮ್ ।ಹತಾ ಹಿ ರಾಕ್ಷಸಾಃ ಕ್ಷಿಪ್ರಂ ಪಾರ್ಥಿವೈಃಸ್ಯುರ್ನ ಸಂಶಯಃ ॥ ೪</p>
	<p>ರಾಮಸ್ಯ ಬಾಹುವೀರ್ಯೇಣ ರಕ್ಷಿತಾಲಕ್ಷ್ಮಣಸ್ಯ ಚ ।ಸುಖಂ ಪಾರೇ ಸಮುದ್ರಸ್ಯ ಯುಧ್ಯೇಮವಿಗತಜ್ವರಾಃ ॥ ೫</p>
	<p>ಏತಶ್ಚಾನ್ಯಾಶ್ಚ ರಾಜಾನಃ ಕಥಾಸ್ತತ್ರಸಹಸ್ರಶಃ ।ಕಥಯಂತಃ ಸ್ವರಾಜ್ಯಾನಿಜಗ್ಮುರ್ಹರ್ಷಸಮನ್ವಿತಾಃ ॥</p>
	<p>ಸ್ವಾನಿ ರಾಜ್ಯಾನಿ ಮುಖ್ಯಾನಿ ಋದ್ಧಾನಿ ಮುದಿತಾನಿ ಚ।ಸಮೃದ್ಧ ಧನಧಾನ್ಯಾನಿ ಪೂರ್ಣಾನಿವಸುಮಂತಿ ಚ ॥ ೭</p>
	<p>ಯಥಾಪುರಾಣಿ ತೇ ಗತ್ವಾ ರತ್ನಾನಿವಿವಿಧಾನ್ಯಥ ।ರಾಮಸ್ಯ ಪ್ರಿಯಕಾಮಾರ್ಥಮುಪಹಾರಾನ್ನೃಪಾದದುಃ ॥ ೮</p>
	<p>ಅಶ್ವಾನ್​ ಯಾನಾನಿ ರತ್ನಾನಿ ಹಸ್ತಿನಶ್ಚಮದೋತ್ಕಟಾನ್​ ।ಚಂದನಾನಿ ಚ ಮುಖ್ಯಾನಿ ದಿವ್ಯಾನ್ಯಾಭರಣಾನಿಚ॥ ೯</p>
	<p>ಮಣಿಮುಕ್ತಾಪ್ರವಾಲಾಂಸ್ತು ದಾಸ್ಯೋರೂಪಸಮನ್ವಿತಾಃ ।ಅಜಾವಿಕಂ ಚ ವಿವಿಧಂ ರಥಾಂಶ್ಚ ವಿವಿಧಾನ್​ದದುಃ ॥ ೧೦</p>
	<p>ಭರತೋ ಲಕ್ಷ್ಮಣಶ್ಚೈವಶತ್ರುಘ್ನಶ್ಚ ಮಹಾಬಲಾಃ ।ಆದಾಯ ತಾನಿ ರತ್ನಾನಿ ಸ್ವಾಂ ಪುರೀಂಪುನರಾಗತಾಃ ॥ ೧೧</p>
	<p>ಆಗಮ್ಯ ಚ ಪುರೀಂ ರಮ್ಯಾಮಯೋಧ್ಯಾಂಪುರುಷರ್ಷಭಾಃ ।ತಾನಿ ರತ್ನಾನಿ ಚಿತ್ರಾಣಿ ರಾಮಾಯಸಮುಪಾಹರನ್​ ॥ ೧೨</p>
	<p>ಪ್ರತಿಗೃಹ್ಯ ಚ ತತ್​ ಸರ್ವಂ ರಾಮಃ ಪ್ರೀತಿಸಮನ್ವಿತಃ ।ಸುಗ್ರೀವಾಯ ದದೌ ರಾಜ್ಞೇ ಮಹಾತ್ಮಾ ಕೃತಕರ್ಮಣೇ ॥ ೧೩</p>
	<p>ವಿಭೀಷಣಾಯ ಚ ದದೌ ತಥಾನ್ಯೇಭ್ಯೋಽಪಿರಾಘವಃ ।ರಾಕ್ಷಸೇಭ್ಯಃ ಕಪಿಭ್ಯಶ್ಚ ಯೈರ್ವೃತೋಜಯಮಾಪ್ತವಾನ್​ ॥ ೧೪</p>
	<p>ತೇ ಸರ್ವೇ ರಾಮದತ್ತಾನಿ ರತ್ನಾನಿಕಪಿರಾಕ್ಷಸಾಃ ।ಶಿರೋಭಿರ್ಧಾರಯಾಮಾಸುರ್ಬಾಹುಭಿಶ್ಚಮಹಾಬಲಾಃ ॥ ೧೫</p>
	<p>ಹನೂಮಂತಂ ಚ ನೃಪತಿರಿಕ್ಷ್ವಾಕೂಣಾಂಮಹಾರಥಃ ।ಅಂಗದಂ ಚ ಮಹಾಬಾಹುಮಂಕಮಾರೋಪ್ಯವೀರ್ಯವಾನ್​ ॥ ೧೬</p>
	<p>ರಾಮಃ ಕಮಲಪತ್ರಾಕ್ಷಃ ಸುಗ್ರೀವಮಿದಮಬ್ರವೀತ್​ ।ಅಂಗದಸ್ತೇ ಸುಪುತ್ರೋಽಯಂ ಮಂತ್ರೀ ಚಾಪ್ಯನಿಲಾತ್ಮಜಃ ॥ ೧೭</p>
	<p>ಸುಗ್ರೀವ ಮಂತ್ರಿತೇ ಯುಕ್ತೌ ಮಮಾಪಿಚ ಹಿತೇ ರತೌ ।ಅರ್ಹತೋ ವಿವಿಧಾಂ ಪೂಜಾಂ ತ್ವತ್ಕೃತೇ ವೈಹರೀಶ್ವರ ॥ ೧೮</p>
	<p>ಇತ್ಯುಕ್ತ್ವಾ ವ್ಯವಮುಚ್ಯಾಂಗಾದ್ಭೂಷಣಾನಿಮಹಾಯಶಾಃ ।ಸ ಬಬಂಧ ಮಹಾರ್ಹಾಣಿತದಂಗದಹನೂಮತೋಃ ॥ ೧೯</p>
	<p>ಆಭಾಷ್ಯ ಚ ಮಹಾವೀರ್ಯಾನ್​ ರಾಘವೋಯೂಥಪರ್ಷಭಾನ್​ ।ನೀಲಂ ನಲಂ ಕೇಸರಿಣಂ ಕುಮುದಂಗಂಧಮಾದನಮ್ ॥ ೨೦</p>
	<p>ಸುಷೇಣಂ ಪನಸಂ ವೀರಂ ಮೈಂದಂದ್ವಿವಿದಮೇವ ಚ ।ಜಾಂಬವಂತಂ ಗವಾಕ್ಷಂ ಚ ವಿನತಂಧೂಮ್ರಮೇವ ಚ ॥ ೨೧</p>
	<p>ವಲೀಮುಖಂ ಪ್ರಜಂಘಂ ಚ ಸಂನಾದಂ ಚಮಹಾಬಲಮ್ ।ದರೀಮುಖಂ ದಧಿಮುಖಮಿಂದ್ರಜಾನುಂ ಚಯೂಥಪಮ್ ॥ ೨೨</p>
	<p>ಮಧುರಂ ಶ್ಲಕ್ಷ್ಣಯಾ ವಾಚಾನೇತ್ರಾಭ್ಯಾಮಾಪಿಬನ್ನಿವ ।ಸುಹೃದೋ ಮೇ ಭವಂತಶ್ಚ ಶರೀರಂಭ್ರಾತರಸ್ತಥಾ ॥ ೨೩</p>
	<p>ಯುಷ್ಮಾಭಿರುದ್ಧೃತಶ್ಚಾಹಂ ವ್ಯಸನಾತ್​ಕಾನನೌಕಸಃ ।ಧನ್ಯೋ ರಾಜಾ ಚ ಸುಗ್ರೀವೋ ಭವದ್ಭಿಃಸುಹೃದಾಂ ವರೈಃ ॥ ೨೪</p>
	<p>ಏವಮುಕ್ತ್ವಾ ದದೌ ತೇಭ್ಯೋ ಭೂಷಣಾನಿಯಥಾರ್ಹತಃ ।ವಜ್ರಾಣಿ ಚ ಮಹಾರ್ಹಾಣಿ ಸಸ್ವಜೇ ಚನರರ್ಷಭಃ ॥ ೨೫</p>
	<p>ತೇ ಪಿಬಂತಃ ಸುಗಂಧೀನಿ ಮಧೂನಿಮಧುಪಿಂಗಲಾಃ ।ಮಾಂಸಾನಿ ಚ ಸುಮೃಷ್ಟಾನಿ ಮೂಲಾನಿ ಚಫಲಾನಿ ಚ ॥ ೨೬</p>
	<p>ಏವಂ ತೇಷಾಂ ನಿವಸತಾಂ ಮಾಸಃ ಸಾಗ್ರೋಯಯೌ ತದಾ ।ಮುಹೂರ್ತಮಿವ ತೇ ಸರ್ವೇ ರಾಜಭಕ್ತ್ಯಾ ಚ ಮೇನಿರೇ ॥ ೨೭</p>
	<p>ರಾಮೋಽಪಿ ರೇಮೇ ತೈಃ ಸಾರ್ಧಂ ವಾನರೈಃ ಕಾಮರೂಪಿಭಿಃ ।ರಾಕ್ಷಸೈಶ್ಚಮಾಹಾವೀರ್ಯೈಋಕ್ಷೈಶ್ಚೈವ ಮಹಾಬಲೈಃ॥ ೨೮</p>
	<p>ಏವಂ ತೇಷಾಂ ಯಯೌ ಮಾಸೋದ್ವಿತೀಯಃ ಶೈಶಿರಃ ಸುಖಮ್ ।ವಾನರಾಣಾಂ ಪ್ರಹೃಷ್ಟಾನಾಂ ರಾಕ್ಷಸಾನಾಂ ಚಸರ್ವಶಃ ॥ ೨೯</p>
	<p>ಇಕ್ಷ್ವಾಕುನಗರೇ ರಮ್ಯೇ ಪರಾಂಪ್ರೀತಿಮುಪಾಸತಾಮ್ ।ರಾಮಸ್ಯ ಪ್ರೀತಿಕರಣೈಃ ಕಾಲಸ್ತೇಷಾಂಸುಖಂ ಯಯೌ ॥ ೩೦</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಚತ್ವಾರಿಂಶಃ ಸರ್ಗಃ</p>
	
	
	<p>ಚತ್ವಾರಿಂಶಃ ಸರ್ಗಃಹನೂಮತ್ಪ್ರಾರ್ಥನಾ೩೦ ಶ್ಲೋಕಗಳು</p>
	<p>ತಥಾ ಸ್ಮ ತೇಷಾಂವಸತಾಮೃಕ್ಷವಾನರರಕ್ಷಸಾಮ್ ।ರಾಘವಸ್ತು ಮಹಾತೇಜಾಃ ಸುಗ್ರೀವಮಿದಮಬ್ರವೀತ್​ ॥</p>
	<p>ಗಮ್ಯತಾಂ ಸೌಮ್ಯ ಕಿಷ್ಕಿಂಧಾಂ ದುರಾಧರ್ಷಾಂಸುರಾಸುರೈಃ ।ಪಾಲಯಸ್ವ ಸಹಾಮಾತ್ಯೋ ರಾಜ್ಯಂನಿಹತಕಂಟಕಮ್ ॥ ೨</p>
	<p>ಅಂಗದಂ ಚ ಮಹಾಬಾಹೋ ಪ್ರೀತ್ಯಾ ಪರಮಯಾ ಯುತಃ ।ಪಶ್ಯ ತ್ವಂ ಹನುಮಂತಂ ಚ ನಲಂ ಚ ಸುಮಹಾಬಲಮ್ ॥ ೩</p>
	<p>ಸುಷೇಣಂ ಶ್ವಶುರಂ ವೀರಂ ತಾರಂ ಚಬಲಿನಾಂ ವರಮ್ ।ಕುಮುದಂ ಚೈವ ದುರ್ಧರ್ಷಂ ನೀಲಂಚೈವ ಮಹಾಲಮ್ ॥ ೪</p>
	<p>ವೀರಂ ಶತವಲಿಂ ಚೈವ ಮೈಂದಂದ್ವಿವಿದಮೇವ ಚ ।ಗಜಂ ಗವಾಕ್ಷಂ ಗವಯಂ ಶರಭಂ ಚಮಹಾಬಲಮ್ ॥ ೫</p>
	<p>ಪಶ್ಯ ಪ್ರೀತಿಸಮಾಯುಕ್ತೋಗಂಧಮಾದನಮೇವ ಚ ।ಋಷಭಂ ಚ ಸುವಿಕ್ರಾಂತಂ ಜಾಂಬವಂತಂಮಹಾಬಲಮ್ ॥ ೬</p>
	<p>ಯೇ ಚೇಮೇ ಸುಹಾತ್ಮಾನೋ ಮದರ್ಥೇತ್ಯಕ್ತಜೀವಿತಾಃ ।ಪಶ್ಯ ತ್ವಂ ಪ್ರೀತಿಸಂಯುಕ್ತೋ ಮಾಚೈಷಾಂ ವಿಪ್ರಿಯಂ ಕೃಥಾಃ ॥ ೭</p>
	<p>ಏವಮುಕ್ತ್ವಾ ತು ಸುಗ್ರೀವಮಾಶ್ಲಿಷ್ಯ ಚಪುನಃ ಪುನಃ ।ವಿಭೀಷಣಮುವಾಚಾಥ ರಾಮೋಮಧುರಯಾ ಗಿರಾ ॥ ೮</p>
	<p>ಲಂಕಾಂ ಪ್ರಶಾಧಿ ಧರ್ಮೇಣ ಧರ್ಮಜ್ಞಸ್ತ್ವಂ ಮತೋ ಮಮ ।ಪುರಸ್ಯ ರಾಕ್ಷಸಾನಾಂ ಚಭ್ರಾತುರ್ವೈಶ್ರವಣಸ್ಯ ಚ ॥</p>
	<p>ಮಾ ಚ ಬುದ್ಧಿಮಧರ್ಮೇ ತ್ವಂ ಕುರ್ಯಾ ರಾಜನ್​ ಕಥಂಚನ ।ಬುದ್ಧಿಮಂತೋ ಹಿ ರಾಜಾನೋಧ್ರುವಮಶ್ನಂತಿ ಮೇದಿನೀಮ್ ॥ ೧೦</p>
	<p>ಅಹಂ ಚ ನಿತ್ಯಶೋ ರಾಜನ್​ಸುಗ್ರೀವಸಹಿತಸ್ತ್ವಯಾ ।ಸ್ಮರ್ತವ್ಯಃ ಪರಯಾ ಪ್ರೀತ್ವಾ ಗಚ್ಛ ತ್ವಂವಿಗತಜ್ವರಃ ॥ ೧೧</p>
	<p>ರಾಮಸ್ಯ ಭಾಷಿತಂ ಶ್ರುತ್ವಾಋಕ್ಷವಾನರರಕ್ಷಸಾಃ ।ಸಾಧು ಸಾಧ್ವಿತಿ ಕಾಕುತ್ಸ್ಥಂಪ್ರಶಶಂಸುಃ ಪುನಃ ಪುನಃ ॥</p>
	<p><span>೧೨ ತವ ಬುದ್ಧಿರ್ಮಹಾಬಾಹೋವೀರ್ಯಮದ್ಭುತಮೇವ ಚ ।ಮಾಧುರ್ಯಂ ಪರಮಂ ರಾಮಸ್ವಯಂಭೋರಿವ ನಿತ್ಯದಾ ॥ </span>೧೩</p>
	<p>ತೇಷಾಮೇವಂಬ್ರುವಾಣಾನಾಂ ವಾನರಾಣಾಂ ಚರಕ್ಷಸಾಮ್ ।ಹನೂಮಾನ್​ ಪ್ರಣತೋ ಭೂತ್ವಾ ರಾಘವಂವಾಕ್ಯಮಬ್ರವೀತ್​ ॥ ೧೪</p>
	<p>ಸ್ನೇಹೋ ಮೇ ಪರಮೋ ರಾಜಂಸ್ತ್ವಯಿತಿಷ್ಠತು ನಿತ್ಯದಾ ।ಭಕ್ತಿಶ್ಚ ನಿಯತಾ ವೀರ ಭಾವೋ ನಾನ್ಯತ್ರಗಚ್ಛತು ॥ ೧೫</p>
	<p>ಯಾವದ್ರಾಮಕಥಾ ವೀರ ಚರಿಷ್ಯತಿಮಹೀತಲೇ ।ತಾವಚ್ಛರೀರೇ ವತ್ಸ್ಯಂತಿ ಪ್ರಾಣಾ ಮಮ ನಸಂಶಯಃ ॥ ೧೬</p>
	<p>ಯಚ್ಚೈತಚ್ಚರಿತಂ ದಿವ್ಯಂ ಕಥಾಂ ತೇರಘುನಂದನ ।ತನ್ಮಮಾಪ್ಸರಸೋ ನಾಮಶ್ರಾವಯೇಯುರ್ನರರ್ಷಭ ॥ ೧೭</p>
	<p>ತಚ್ಛ್ರುತ್ವಾಹಂ ತತೋ ವೀರ ತವಚರ್ಯಾಮೃತಂ ಪ್ರಭೋ ।ಉತ್ಕಂಠಾಂ ತಾಂ ಹರಿಷ್ಯಾಮಿಮೇಘಲೇಖಾಮಿವಾನಲಃ ॥ ೧೮</p>
	<p>ಏವಂ ಬ್ರುವಾಣಂ ರಾಮಸ್ತು ಹನೂಮಂತಂವರಾಸನಾತ್​ ।ಉತ್ಥಾಯ ಸಸ್ವಜೇಸ್ನೇಹಾದ್ವಾಕ್ಯಮೇತದುವಾಚ ಹ ॥೧೯</p>
	<p> ಏವಮೇತತ್​ ಕಪಿಶ್ರೇಷ್ಠ ಭವಿತಾ ನಾತ್ರಸಂಶಯಃ ।ಚರಿಷ್ಯತಿ ಕಥಾ ಯಾವದೇಷಾ ಲೋಕೇ ಚಮಾಮಿಕಾ ॥ ೨೦</p>
	<p>ತಾವತ್ತೇ ಭವತಾ ಕೀರ್ತಿಃ ಶರೀರೇಽಪ್ಯಸವಸ್ತಥಾ ।ಲೋಕಾ ಹಿ ಯಾವತ್​ ಸ್ಥಾಸ್ಯಂತಿ ತಾವತ್​ಸ್ಥಾಸ್ಯತಿ ಮೇ ಕಥಾ ॥ ೨೧</p>
	<p>ಏಕೈಕಸ್ಯೋಪಕಾರಸ್ಯ ಪ್ರಾಣಾನ್​ ದಾಸ್ಯಾಮಿತೇ ಕಪೇ ।ಶೇಷಸ್ಯೇಹೋಪಕಾರಾಣಾಂ ಭವಾಮಋಣಿನೋ ವಯಮ್ ॥ ೨೨</p>
	<p>ಮದಂಗೇ ಜೀರ್ಣತಾಂ ಯಾತು ಯತ್ತ್ವಯೋಪಕೃತಂ ಕಪೇ ।ನರಃ ಪ್ರತ್ಯುಪಕಾರಾಣಾಮಾಪತ್ಸ್ವಾಯಾತಿಪಾತ್ರತಾಮ್ ॥ ೨೩</p>
	<p>ತತೋಽಸ್ಯ ಹಾರಂ ಚಂದ್ರಾಭಂ ಮುಚ್ಯ ಕಂಠಾತ್​ ಸ ರಾಘವಃ ।ವೈದೂರ್ಯತರಲಂ ಕಂಠೇ ಬಬಂಧ ಚಹನೂಮತಃ ॥ ೨೪</p>
	<p>ತೇನೋರಸಿ ನಿಬದ್ಧೇನ ಹಾರೇಣ ಮಹತಾ ಕಪಿಃ।ರರಾಜಹೇಮಶೈಲೇಂದ್ರಶ್ಚಂದ್ರೇಣಾಕ್ರಾಂತವ ುಸ್ತಕಃ ॥ ೨೫</p>
	<p>ಶ್ರುತ್ವಾ ತು ರಾಘವಸ್ಯೈತದುತ್ಥಾಯೋತ್ಥಾಯವಾನರಾಃ ।ಪ್ರಣಮ್ಯ ಶಿರಸಾ ಪಾದೌ ನಿರ್ಜಗುಪ್ತೇಮಹಾಬಲಾಃ ॥ ೨೬</p>
	<p>ಸುಗ್ರೀವಃ ಸ ಚ ರಾಮೇಣನಿರಂತರಮುರೋಗತಃ ।ವಿಭೀಷಣಶ್ಚ ಧರ್ಮಾತ್ಮಾ ಸರ್ವೇ ತೇಬಾಷ್ಪವಿಕ್ಲವಾಃ ॥ ೨೭</p>
	<p>ಸರ್ವೇ ಚ ತೇ ಬಾಷ್ಪ ಕಲಾಃ ಸಾಶ್ರುನೇತ್ರಾವಿಚೇತಸಃ ।ಸಂಮೂಢಾ ಇವ ದುಃಖೇನ ತ್ಯಜಂತೋರಾಘವಂ ತದಾ ॥ ೨೮</p>
	<p>ಕೃತಪ್ರಸಾದಾಸ್ತೇನೈವಂ ರಾಘವೇಣಮಹಾತ್ಮನಾ ।ಜಗ್ಮುಃ ಸ್ವಂ ಸ್ವಂ ಗೃಹಂ ಸರ್ವೇ ದೇಹೀದೇಹಮಿವ ತ್ಯಜನ್​ ॥ ೨೯</p>
	<p>ತತಸ್ತು ತೇ ರಾಕ್ಷಸಋಕ್ಷವಾನರಾಃ ಪ್ರಣಮ್ಯ ರಾಮಂರಘುವಂಶವರ್ಧನಮ್ ।ವಿಯೋಗಜಾಶ್ರುಪ್ರತಿಪೂರ್ಣಲೋಚನಾಃ ಪ್ರತಿಪ್ರಯಾತಾಸ್ತು ಯಥಾನಿವಾಸಿನಃ ॥ ೩೦</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತ್ವಾರಿಂಶಃ ಸರ್ಗಃ</p>
	
	
	<p>ಏಕಚತ್ವಾರಿಂಶಃ ಸರ್ಗಃಪುಷ್ಪಕಪುನರಭ್ಯನುಜ್ಞಾ೨೨ ಶ್ಲೋಕಗಳು</p>
	<p>ವಿಸೃಜ್ಯ ಚಮಾಹಾಬಾಹುರ್ಋಕ್ಷವಾನರರಾಕ್ಷಸಾನ್​ ।ಭ್ರಾತೄಭಿಃ ಸಹಿತೋ ರಾಮಃ ಪ್ರಮುಮೋದ ಸುಖಂ ಸುಖೀ ॥</p>
	<p>ಅಥಾಪರಾಹ್ಣಸಮಯೇ ಭ್ರಾತೃಭಿಃ ಸಹರಾಘವಃ ।ಶುಶ್ರಾವ ಮಧುರಾಂ ವಾಣೀಮಂತರಿಕ್ಷಾತ್​ಪ್ರಭಾಷಿತಾಮ್ ॥ ೨</p>
	<p>ಸೌಮ್ಯ ರಾಮ ನಿರೀಕ್ಷಸ್ವ ಸೌಮ್ಯೇನವದನೇನ ಮಾಮ್ ।ಕುಬೇರಭವನಾತ್​ ಪ್ರಾಪ್ತಂ ವಿದ್ಧಿ ಮಾಂಪುಷ್ಪಕಂ ಪ್ರಭೋ ॥ ೩</p>
	<p>ತವ ಶಾಸನಮಾಜ್ಞಯ ಗತೋಽಸ್ಮಿ ಧನದಂ ಪ್ರತಿ ।ಉಪಸ್ಥಾತುಂ ನರಶ್ರೇಷ್ಠ ರಾವಣಂರಾಕ್ಷಸೇಶ್ವರಮ್ ॥ ೪</p>
	<p>ಮಮಾಪಿ ಪರಮಾ ಪ್ರೀತಿರ್ಹತೇ ತಸ್ಮಿನ್​ದುರಾತ್ಮಾನಿ ।ರಾವಣೇ ಸಗಣೇ ಚೈವ ಸಪುತ್ರೇಸಹಬಾಂದವೇ ॥ ೫</p>
	<p>ಸ ತ್ವಂ ರಾಮೇಣ ಲಂಕಾಯಾಂ ನಿರ್ಜಿತಃ ಪರಮಾತ್ಮನಾ ।ವರ ಸೌಮ್ಯ ತಮೇವತ್ವಮಹಮಾಜ್ಞಾಪಯಾಮಿ ತೇ ॥ ೬</p>
	<p>ಪರಮೋ ಹ್ಯೇಷ ಮೇ ಕಾಮೋ ಯತ್ತಂರಾಘವನಂದನಮ್ ।ವಹೇರ್ಲೋಕಸ್ಯ ಸಂಯಾನಂ ಗಚ್ಛಸ್ವವಿಗತಜ್ವರಃ ॥ ೭</p>
	<p>ಸೋಽಹಂ ಶಾಸನಮಾಜ್ಞಾಯ ಧನದಸ್ಯಮಹಾತ್ಮನಃ ।ತ್ವತ್ಸಕಾಶಮನುಪ್ರಾಪ್ತೋ ನಿರ್ವಿಶಂಕಃ ಪ್ರತೀಚ್ಛ ಮಾಮ್ ॥ ೮</p>
	<p>ಅಧೃಷ್ಯಃ ಸರ್ವಭೂತಾನಾಂ ಸರ್ವೇಷಾಂಧನದಾಜ್ಞಯಾ ।ಚರಾಮ್ಯಹಂ ಪ್ರಭಾವೇಣ ತವಾಜ್ಞಾಂಪರಿಪಾಲಯನ್​ ॥ ೯</p>
	<p>ಏವಮುಕ್ತಸ್ತದಾ ರಾಮಃ ಪುಷ್ಪಕೇಣಮಹಾಬಲಃ ।ಉವಾಚ ಪುಷ್ಪಕಂ ದೃಷ್ಟ್ವಾ ವಿಮಾನಂಪುನರಾಗತಮ್ ॥ ೧೦</p>
	<p>ಯದ್ಯೇವಂ ಸ್ವಾಗತಂ ತೇಽಸ್ತು ವಿಮಾನವರ ಪುಷ್ಪಕ ।ಅನುಕೂಲ್ಯಾದ್ಧನೇಶಸ್ಯ ವೃತ್ತದೋಷೋ ನ ನೋ ಭವೇತ್​ ॥ ೧೧</p>
	<p>ಲಾಜೈಶ್ಚೈವ ತಥಾ ಪುಷ್ಪೈರ್ಧೂಪೈಶ್ಚೈವ ಸುಗಂಧಿಭಿಃ ।ಪೂಜಯಿತ್ವಾ ಮಹಾಬಾಹೂ ರಾಘವಃ ಪುಷ್ಪಕಂ ತದಾ ॥ ೧೨</p>
	<p>ಗಮ್ಯತಾಮಿತಿ ಚೋವಾಚ ಆಗಚ್ಛ ತ್ವಂ ಸ್ಮರೇ ಯದಾ ।ಸಿದ್ಧಾನಾಂ ಚ ಗತೌ ಸೌಮ್ಯ ಮಾ ವಿಷಾದೇನಯೋಜಯ ॥ ೧೩</p>
	<p>ಪ್ರತಿಘಾತಶ್ಚ ತೇ ಮಾ ಭೂದ್ಯಥೇಷ್ಟಂಗಚ್ಛತೋ ದಿಶಃ ।ಏವಮಸ್ತ್ವಿತಿ ರಾಮೇಣ ಪೂಜಯಿತ್ವಾವಿಸರ್ಜಿತಮ್ ॥ ೧೪</p>
	<p>ಅಭಿಪ್ರೇತಾಂ ದಿಶಂ ತಸ್ಮಾತ್​ ಪ್ರಾಯಾತ್ತತ್​ಪುಷ್ಪಕಂ ತದಾ ।ಏವಮಂತರ್ಹಿತೇ ತಸ್ಮಿನ್​ ಪುಷ್ಪಕೇಸುಕೃತಾತ್ಮನಿ ॥ ೧೫</p>
	<p>ಭರತಃ ಪ್ರಾಂಜಲಿರ್ವಾಕ್ಯಮುವಾಚರಘುನಂದನಮ್ ।ವಿಭುಧಾತ್ಮನಿ ದೃಶ್ಯಂತೇ ತ್ವಯಿ ವೀರಪ್ರಶಾಸತಿ ॥ ೧೬</p>
	<p>ಅಮಾನುಷಾಂ ಸತ್ತ್ವಾನಾಂ ವ್ಯಾಹೃತಾನಿಮುಹುರ್ಮುಹುಃ ।ಅನಾಮಯಶ್ಚ ಸತ್ತ್ವಾನಾಂ ಸಾಗ್ರೋಮಾಸೋ ಗತೋ ಹ್ಯಯಮ್ ॥ ೧೭</p>
	<p>ಜೀರ್ಣಾನಾಮಪಿ ಸತ್ತ್ವಾನಾಂಮೃತ್ಯುರ್ನಾಯಾತಿ ರಾಘವ ।ಆರೋಗಪ್ರಸವಾ ನಾರ್ಯೋವಪುಷ್ಮಂತೋ ಹಿ ಮಾನವಾಃ ॥ ೧೮</p>
	<p>ಹರ್ಷಶ್ಚಾಭ್ಯಧಿಕೋ ರಾಜನ್​ ಜನಸ್ಯ ಪುರವಾಸಿನಃ ।ಕಾಲೇ ವರ್ಷತಿ ಪರ್ಜನ್ಯಃ ಪಾತಯನ್ನಮೃತಂ ಪಯಃ ॥ ೧೯</p>
	<p>ವಾತಾಶ್ಚಾಪಿ ಪ್ರವಾಂತ್ಯೇತೇಸ್ಪರ್ಶಯುಕ್ತಾಃ ಸುಖಾಃ ಶಿವಾಃ ।ಈದೃಶೋ ನಶ್ಚಿರಂ ರಾಜಾ ಭವೇದಿತಿನರೇಶ್ವರ ॥ ೨೦</p>
	<p>ಕಥಯಂತಿ ಪುರೇ ರಾಜನ್​ಪೌರಜಾನಪದಾಸ್ತಥಾ ।ಏತಾ ವಾಚಃ ಸುಮಧುರಾ ಭರತೇನಸಮೀರಿತಾಃ ॥ ೨೧ ಶ್ರುತ್ವಾ ರಾಮೋ ಮುದಾ ಯುಕ್ತೋಬಭೂವ ನೃಪಸತ್ತಮಃ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಚತ್ವಾರಿಂಶಃ ಸರ್ಗಃ</p>
	
	
	<p>ದ್ವಿಚತ್ವಾರಿಂಶಃ ಸರ್ಗಃರಾಮಸೀತಾವಿಹಾರಃ೩೬ ಶ್ಲೋಕಗಳು</p>
	<p>ಸ ವಿಸೃಜ್ಯ ತತೋ ರಾಮಃ ಪುಷ್ಪಕಂಹೇಮಭೂಷಿತಮ್ ।ಪ್ರವಿವೇಶ ಮಹಾಬಾಹುರಶೋಕವನಿಕಾಂತದಾ ॥ ೧</p>
	<p>ಚಂದನಾಗರುಚೂತೈಶ್ಚತುಂಗಕಾಲೇಯಕೈರಪಿ ।ದೇವದಾರುವನೈಶ್ಚಾಪಿಸಮಂತಾದುಪಶೋಭಿತಮ್ ॥ ೨</p>
	<p>ಚಂಪಕಾಶೋಕಪುನ್ನಾಗಮಧೂಕಪನ ಸಾಸನೈಃ ।ಶೋಭಿತಾಂ ಪಾರಿಜಾತೈಶ್ಚವಿಧೂಮಜ್ವಲನಪ್ರಭೈಃ ॥</p>
	<p>ಲೋಧ್ರನೀಪಾರ್ಜುನೈರ್ನಾಗೈಃ ಸಪ್ತಪರ್ಣಾತಿಮುಕ್ತಕೈಃ ।ಮಂದಾರಕದಲೀಗುಲ್ಮಲತಾಜಾಲಸಮಾವೃತಾಮ್ ॥ ೪</p>
	<p>ಪ್ರಿಯಂಗುಭಿಃ ಕದಂಬೈಶ್ಚ ತಥಾ ಚಬಕುಲೈರಪಿ ।ಜಂಬೂಭಿರ್ದಾಡಿಮೈಶ್ಚೈವ ಕೋವಿದಾರೈಶ್ಚಶೋಭಿತಾಮ್ ॥ ೫</p>
	<p>ಸರ್ವದಾ ಕುಸುಮೈ ರಮ್ಯೈಃ ಫಲವದ್ಭಿರ್ಮನೋರಮೈಃ । ದಿವ್ಯಗಂಧರಸೋಪೇತೈಸ್ತರುಣಾಂಕುರಪಲ್ಲವೈಃ ॥ ೬</p>
	<p>ತಥೈವ ತರುಭಿರ್ದಿವ್ಯೈಃ ಶಿಲ್ಪಿಭಿಃ ಪರಿಕಲ್ಪಿತೈಃ ।ಚಾರುಪಲ್ಲವಪುಷ್ಪಾಢ್ಯೈರ್ಮತ್ತಭ್ರಮರಸಂಕುಲೈಃ ॥ ೭</p>
	<p>ಕೋಕಿಲೈರ್ಭೃಂಗರಾಜೈಶ್ಚನಾನಾವರ್ಣೈಶ್ಚ ಪಕ್ಷಿಭಿಃ ।ಶೋಭಿತಾಂ ಶತಶಶ್ಚಿತ್ರಾಂ ಚೂತವೃಕ್ಷಾವಸಂತಕೈಃ ॥</p>
	<p>ಶಾತಕುಂಭನಿಭಾಃ ಕೇಚಿತ್​ ಕೇಚಿದಗ್ನಿಶಿಖೋಪಮಾಃ ।ನೀಲಾಂಜನನಿಭಾಶ್ಚಾನ್ಯೇ ಭಾಂತಿ ತತ್ರತ್ಯಪಾದಪಾಃ ॥ ೯</p>
	<p>ಸುರಭೀಣಿ ಚ ಪುಷ್ಪಾಣಿ ಮಾಲ್ಯಾನಿ ವಿವಿಧಾನಿಚ ।ದೀರ್ಘಿಕಾ ವಿವಿಧಾಕಾರಾಃ ಪೂರ್ಣಾಃ ಪರಮವಾರಿಣಾ॥ ೧೦</p>
	<p>ಮಾಣಿಕ್ಯವೃತಸೋಪಾನಾಃಸ್ಫಟಿಕಾಂತರಕುಟ್ಟಿಮಾಃ ।ಫುಲ್ಲಪದ್ಮೋತ್ಪಲವನಾಶ್ಚಕ್ರವಾಕೋ ಪಶೋಭಿತಾಃ ॥ ೧೧</p>
	<p>ದಾತ್ಯೂಹಶುಕಸಂಘುಷ್ಟಾ ಹಂಸಸಾರಸನಾದಿತಾಃ ।ತರುಭಿಃ ಪುಷ್ಪವದ್ಭಿಶ್ಚತೀರಜೈರುಪಶೋಭಿತಾಃ ॥ ೧೨</p>
	<p>ಪ್ರಾಕಾರೈರ್ವಿವಿಧಾಕಾರೈಃ ಶೋಭಿತಾಶ್ಚಶಿಲಾತಲೈಃ । ತತ್ರೈವ ಚ ವನೋದ್ದೇಶೇ ವೈಡೂರ್ಯಮಣಿಸಂನಿಭೈಃ ॥೧೩</p>
	<p>ಶಾದ್ವಲೈಃ ಪರಮೋಪೇತಾಂಪುಷ್ಪಿತದ್ರುಮಕಾನನಾಮ್ ।ತತ್ರ ಸಂಘರ್ಷಜಾತಾನಾಂ ವೃಕ್ಷಾಣಾಂಪುಷ್ಪಶಾಲಿನಾಮ್ ॥ ೧೪</p>
	<p>ಪ್ರಸ್ತರಾಃ ಪುಷ್ಪಶಬಲಾನಭಸ್ತಾರಾಗಣೈರಿವ ।ನಂದನಂ ಹಿ ಯಥೇಂದ್ರಸ್ಯ ಬ್ರಾಹ್ಮಂಚೈತ್ರರಥಂ ಯಥಾ ॥ ೧೫</p>
	<p>ತಥಾಭೂತಂ ಹಿ ರಾಮಸ್ಯ ಕಾನನಂಸಂನಿವೇಶನಮ್ ।ಬಹ್ವಾಸನಗೃಹೋಪೇತಾಂಲತಾಗೃಹಸಮಾವೃತಾಮ್ ॥ ೧೬</p>
	<p>ಅಶೋಕವನಿಕಾಂ ಸ್ಫೀತಾಂ ಪ್ರವಿಶ್ಯ ರಘುನಂದನಃ ।ಆಸನೇ ಚ ಶುಭಾಕಾರೇಪುಷ್ಪಪ್ರಕರಭೂಷಿತೇ ॥ ೧೭</p>
	<p>ಕುಥಾಸ್ತರಣಸಂವೀತೇ ರಾಮಃ ಸಂನಿಷಸಾದಹ ।ಸೀತಾಮಾದಾಯ ಹಸ್ತೇನ ಮಧುಮೈರೇಯಕಂ ಶುಚಿ ॥ ೧೮</p>
	<p>ಪಾಯಯಾಮಾಸ ಕಾಕುತ್ಸ್ಥಃ ಶಚೀಮಿವಪುರಂದರಃ ।ಮಾಂಸಾನಿ ಚ ಸುಮೃಷ್ಟಾನಿ ಫಲಾನಿ ವಿವಿಧಾನಿ ಚ॥ ೧೯</p>
	<p><span>ರಾಮಸ್ಯಾಭ್ಯವಹಾರಾರ್ಥಂಕಿಂಕರಾಸ್ತೂರ್ಣಮಾಹರನ್​ । ಉಪಾನೃತ್ಯಂಶ್ಚ ರಾಜಾನಾಂನೃತ್ಯಗೀತವಿಶಾರದಾಃ ॥ </span>೨೦</p>
	<p>ಬಾಲಾಶ್ಚ ರೂಪವತ್ಯಶ್ಚ ಸ್ತ್ರಿಯಃ ಪಾನವಶಾನುಗಾಃ ।ಉಪಾನೃತ್ಯಂತ ಕಾಕುತ್ಸ್ಥಂ ನೃತ್ಯಗೀತವಿಶಾರದಾಃ ॥ ೨೧</p>
	<p>ಮನೋಽಭಿರಾಮಾ ರಾಮಾಸ್ತಾ ರಾಮೋರಮಯತಾಂ ವರಃ ।ರಮಯಾಮಾಸ ಧರ್ಮಾತ್ಮಾ ನಿತ್ಯಂಪರಮಭೂಷಿತಃ ॥ ೨೨</p>
	<p>ಸ ತಯಾ ಸೀತಯಾ ಸಾರ್ಧಮಾಸೀನೋವಿರರಾಜ ಹ ।ಅರುಂಧತ್ಯಾ ಸಹಾಸೀನೋ ವಸಿಷ್ಠ ಇವತೇಜಸಾ ॥ ೨೩</p>
	<p>ಏವಂ ರಾಮೋ ಮುದಾ ಯುಕ್ತಃ ಸೀತಾಂಸುರಸುತೋಪಮಾಂ ।ರಮಯಾಮಾಸ ವೈದೇಹೀಮಹನ್ಯಹನಿದೇವವತ್​ ॥ ೨೪</p>
	<p>ತಥಾ ತಯೋರ್ವಿಹರತೋಃ ಸೀತಾರಾಘವಯೋಶ್ಚಿರಮ್ ।ಅತ್ಯಕ್ರಾಮಚ್ಛುಭಃ ಕಾಂತಃ ಶಿಶಿರೋಭೋಗದಃ ಸದಾ ॥ ೨೫</p>
	<p>ಪ್ರಾಪ್ತಯೋರ್ವಿವಿಧಾನ್​ ಭೋಗಾನತೀತಃ ಶಿಶಿರಾಗಮಃ ।ಪೂರ್ವಾಹ್ಣೇ ಧರ್ಮಕಾರ್ಯಾಣಿ ಕೃತ್ವಾಧರ್ಮೇಣ ಧರ್ಮವಿತ್​ ॥ ೨೬</p>
	<p><span>ಶೇಷಂದಿವಸಭಾಗಾರ್ಧಮಂತಃಪುರಗತೋಽಭ ವತ್​ । </span>ಸೀತಾಪಿ ದೇವಕಾರ್ಯಾಣಿ ಕೃತ್ವಾ ಪೌರ್ವಾಹ್ಣಿಕಾನಿವೈ ॥ ೨೭</p>
	<p>ಶ್ವಶ್ರೂಣಾಮಕರೋತ್​ ಪೂಜಾಂಸರ್ವಾಸಾಮವಿಶೇಷತಃ ।ಅಭ್ಯಗಚ್ಛತ್ತತೋ ರಾಮಂವಿಚಿತ್ರಾಭರಣಾಂಬರಾ ॥ ೨೮</p>
	<p>ತ್ರಿವಿಷ್ಟಪೇ ಸಹಸ್ರಾಕ್ಷಮುಪವಿಷ್ಟಮಯಥಾ ಶಚೀ ।ದೃಷ್ಟ್ವಾ ತು ರಾಘವಃ ಪತ್ನೀಂಕಲ್ಯಾಣೇನ ಸಮನ್ವಿತಾಮ್ ॥ ೨೯</p>
	<p>ಪ್ರಹರ್ಷಮತುಲಂ ಲೇಭೇ ಸಾಧು ಸಾಧ್ವಿತಿ ಚಾಬ್ರವೀತ್​ ।ಅಬ್ರವೀಚ್ಚ ವರಾರೋಹಾಂ ಸೀತಾಂಸುರಸುತೋಪಮಾಮ್ ॥ ೩೦</p>
	<p>ಅಪತ್ಯಲಾಭೋ ವೈದೇಹಿ ತ್ವಯಿ ಮೇ ಸಮುಪಸ್ಥಿತಃ ।ಕಿಮಿಚ್ಛಸಿ ವರಾರೋಹೇ ಕಾಮಃ ಕಿಂಕ್ರಿಯತಾಂ ತವ ॥ ೩೧</p>
	<p>ಸ್ಮಿತಂ ಕೃತ್ವಾ ತು ವೈದೇಹೀ ರಾಮಂವಾಕ್ಯಮಥಾಬ್ರವೀತ್​ ।ತಪೋವನಾನಿ ಪುಣ್ಯಾನಿ ದ್ರಷ್ಟುಮಿಚ್ಛಾಮಿರಾಘವ ॥ ೩೨</p>
	<p>ಗಂಗಾತೀರೋಪವಿಷ್ಟಾನಾಮೃಷೀಣಾಮಗ್ರತೇಜಸಾಮ್ ।ಫಲಮೂಲಾಶಿನಾಂ ದೇವ ಪಾದಮೂಲೇಷುವರ್ತಿತುಮ್ ॥ ೩೩</p>
	<p>ಏಷ ಮೇ ಪರಮಃ ಕಾಮೋಯನ್ಮೂಲಫಲಭೋಜಿನಾಮ್ ।ಅಪ್ಯೇಕರಾತ್ರಂ ಕಾಕುತ್ಸ್ಥ ನಿವಸೇಯಂತಪೋವನೇ ॥ ೩೪</p>
	<p>ತಥೇತಿ ಚ ಪ್ರತಿಜ್ಞಾತಂ ರಾಮೇಣಾಕ್ಲಿಷ್ಟಕರ್ಮಣಾ ।ವಿಸ್ರಬ್ಧಾ ಭವ ವೈದೇಹಿ ಶ್ವೋಗಮಿಷ್ಯಸ್ಯಸಂಶಯಮ್ ॥</p>
	<p>ಏವಮುಕ್ತ್ವಾತು ಕಾಕುತ್ಸ್ಥೋ ಮೈಥಿಲೀಂ ಜನಕಾತ್ಮಜಾಮ್ ।ಮಧ್ಯಕಕ್ಷ್ಯಾಂತರಂ ರಾಮೋ ನಿರ್ಜಗಾಮಸುಹೃದ್ವೃತಃ ॥ ೩೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಚತ್ವಾರಿಂಶಃ ಸರ್ಗಃ</p>
	
	
	<p>ತ್ರಿಚತ್ವಾರಿಂಶಃ ಸರ್ಗಃಭದ್ರವಾಕ್ಯಶ್ರವಣಮ್ ೨೩ ಶ್ಲೋಕಗಳು</p>
	<p>ತತ್ರೋಪವಿಷ್ಟಂ ರಾಜಾನಮುಪಾಸಂತೇವಿಚಕ್ಷಣಾಃ ।ಕಥಾನಾಂ ಬಹುರೂಪಾಣಾಂ ಹಾಸ್ಯಕಾರಾಃ ಸಮಂತತಃ ॥ ೧</p>
	<p>ವಿಜಯೋ ಮಧುಮತ್ತಶ್ಚ ಕಾಶ್ಯಪಃ ಪಿಂಗಲಃ ಕುಟಃ ।ಸುರಾಜಃ ಕಾಲಿಯೋ ಭದ್ರೋದಂತವಕ್ತ್ರಃ ಸುಮಾಗಧಃ ॥</p>
	<p>ಏತೇ ಕಥಾ ಬಹುವಿಧಾಃ ಪರಿಹಾಸಸಮನ್ವಿತಾಃ ।ಕಥಯಂತಿ ಸ್ಮ ಸಂಹೃಷ್ಟಾ ರಾಘವಸ್ಯ ಮಹಾತ್ಮನಃ ॥ ೩</p>
	<p>ತತಃ ಕಥಾಯಾಂ ಕಸ್ಯಾಂಚಿದ್ರಾಘವಃ ಸಮಭಾಷತ । ಕಾಃ ಕಥಾ ನಗರೇ ಭದ್ರ ವರ್ತಂತೇವಿಷಯೇಷು ಚ ॥ ೪</p>
	<p>ಮಾಮಾಶ್ರಿತಾನಿ ಕಾನ್ಯಾಹುಃ ಪೌರಜಾನಪದಾಜನಾಃ ।ಕಿಂ ಚ ಸೀತಾಂ ಸಮಾಶ್ರಿತ್ಯ ಭರತಂ ಕಿಂ ಚಲಕ್ಷ್ಮಣಮ್ ॥ ೫</p>
	<p>ಕಿಂ ನು ಶತ್ರುಘ್ನಮುದ್ದಿಶ್ಯ ಕೈಕೇಯೀಂ ಕಿಂ ನು ಮಾತರಮ್ ।ವಕ್ತವ್ಯತಾಂ ಚ ರಾಜಾನೋ ನವೇ ರಾಜ್ಯೋವ್ರಜಂತಿ ಹಿ ॥ ೬</p>
	<p>ಏವಮುಕ್ತೇ ತು ರಾಮೇಣ ಭದ್ರಃ ಪ್ರಾಂಜಲಿರಬ್ರವೀತ್​ ।ಸ್ಥಿತಃ ಕಥಾಃ ಶುಭಾ ರಾಜನ್​ ವರ್ತಂತೇಪುರವಾಸಿನಾಮ್ ॥ ೭</p>
	<p>ಅಮುಃ ತು ವಿಜಯಂ ಸೌಮ್ಯ ದಶಗ್ರೀವವಧಾರ್ಜಿತಮ್ ।ಭೂಯಿಷ್ಠಂ ಸ್ವಪುರೇ ಪೌರೈಃ ಕಥ್ಯಂತೇಪುರುಷರ್ಷಭ ॥ ೮</p>
	<p>ಏವಮುಕ್ತಸ್ತು ಭದ್ರೇಣ ರಾಘವೋವಾಕ್ಯಮಬ್ರವೀತ್​ ।ಕಥಯಸ್ವ ಯಥಾತತ್ತ್ವಂ ಸರ್ವಂನಿರವಶೇಷತಃ ॥ ೯</p>
	<p>ಶುಭಾಶುಭಾನಿ ವಾಕ್ಯಾನಿ ಯಾನ್ಯಾಹುಃ ಪುರವಾಸಿನಃ ।ಶ್ರತ್ವೇದಾನೀಂ ಶುಭಂ ಕುರ್ಯಾಂ ನ ಕುರ್ಯಾಮಶುಭಾನಿ ಚ ॥ ೧೦</p>
	<p>ಕಥಯಸ್ವ ಚ ವಿಸ್ರಬ್ಧೋ ನಿರ್ಜಯಂವಿಗತಜ್ವರಃ ।ಕಥಯಂತಿ ಯಥಾ ಪೌರಾಃ ಪಾಪಾಜನಪದೇಷು ಚ ॥ ೧೧</p>
	<p>ರಾಘವೇಣೈವಮುಕ್ತಸ್ತು ಭದ್ರಃ ಸುರುಚಿರಂ ವಚಃ ।ಪ್ರತ್ಯುವಾಚ ಮಹಾಬಾಹುಂ ಪ್ರಾಂಜಲಿಃ ಸುಸಮಾಹಿತಃ ॥ ೧೨</p>
	<p>ಶೃಣು ರಾಜನ್​ ಯಥಾ ಪೌರಾಃ ಕಥಯಂತಿಶುಭಾಶುಭಾಮ್ ।ಚತ್ವರಾಪಣರಥ್ಯಾಸುವನೇಷೂಪವನೇಷು ಚ ॥ ೧೩</p>
	<p>ದುಷ್ಕರಂ ಕೃತವಾನ್​ ರಾಮಃ ಸಮುದ್ರೇಸೇತುಬಂಧನಮ್ ।ಅಶ್ರುತಂ ಪೂರ್ವಕೈಃ ಕೈಶ್ಚಿದ್ದೇವೈರಪಿಸದಾನವೈಃ ॥ ೧೪</p>
	<p>ರಾವಣಶ್ಚ ದುರಾಧರ್ಷೋ ಹತಃ ಸಬಲವಾಹನಃ ।ವಾನರಾಶ್ಚ ವಶಂ ನೀತಾ ಋಕ್ಷಾಶ್ಚ ಸಹರಾಕ್ಷಸೈಃ ॥ ೧೫</p>
	<p>ಹತ್ವಾ ಚ ರಾವಣಂ ಸಂಖ್ಯೇ ಸೀತಾಮಾಹೃತ್ಯ ರಾಘವಃ ।ಅಮರ್ಷಂ ಪೃಷ್ಠತಃ ಕೃತ್ವಾ ಸ್ವವೇಶ್ಮ ಪುನರಾನಯತ್​ ॥ ೧೬</p>
	<p>ಕೀದೃಶಂ ಹೃದಯೇ ತಸ್ಯ ಸೀತಾಸಂಭೋಗಜಂ ಸುಖಮ್ ।ಅಂಕಮಾರೋಪ್ಯ ತು ಪುರಾ ರಾವಣೇನಬಲಾದ್ಧೃತಾಮ್ ॥ ೧೭</p>
	<p>ಲಂಕಾಮಪಿ ಪುರಾ ನೀತಾಮಶೋಕವನಿಕಾಂಗತಾಮ್ ।ರಕ್ಷಸಾಂ ವಶಮಾಪನ್ನಾಂ ಕಥಂ ರಾಮೋನ ಕುತ್ಸತೇ ॥ ೧೮</p>
	<p>ಅಸ್ಮಾಕಮಪಿ ದಾರೇಷು ಸಹನೀಯಂಭವಿಷ್ಯತಿ ।ಯಥಾ ಹಿ ಕುರುತೇ ರಾಜಾ ಪ್ರಜಾತಮನುವರ್ತತೇ ॥ ೧೯</p>
	<p>ಏವಂ ಬಹುವಿಧಾ ವಾಚೋ ವದಂತಿಪುರವಾಸಿನಃ ।ನಗರೇಷು ಚ ಸರ್ವೇಷು ರಾಜನ್​ಜನಪದೇಷು ಚ ॥ ೨೦</p>
	<p>ತಸ್ಯೈವಂ ಭಾಷಿತಂ ಶ್ರುತ್ವಾ ರಾಘವಃ ಪರಮಾರ್ತವತ್​ ।ಉವಾಚ ಸುಹೃದಃ ಸರ್ವಾನ್​ಕಥಮೇತದ್ಬ್ರವೀಥ ಮಾಮ್ ॥ ೨೧</p>
	<p>ಸರ್ವೇ ತು ಶಿರಸಾ ಭೂಮಾವಭಿವಾದ್ಯ ಪ್ರಣಮ್ಯ ಚ ।ಪ್ರತ್ಯೂಚೂ ರಾಘವಂದೀನಮೇವಮೇತನ್ನ ಸಂಶಯಃ ॥ ೨೨</p>
	<p>ಶ್ರುತ್ವಾ ತು ವಾಕ್ಯಂ ತಸ್ಯ ಕಾಕುತ್ಸ್ಥಃ ಸರ್ವೇಷಾಂ ಸಮುದೀರಿತಮ್ ।ವಿಸರ್ಜಯಾಮಾಸ ತದಾ ವಯಸ್ಥಾನ್​ಶತ್ರುಸೂದನಃ ॥ ೨೩</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಚತ್ವಾರಿಂಶಃ ಸರ್ಗಃ</p>
	
	
	<p>ಚತುಶ್ಚತ್ವಾರಿಂಶಃ ಸರ್ಗಃಲಕ್ಷ್ಮಣಾದ್ಯಾನಯನಮ್ ೨೦ ಶ್ಲೋಕಗಳು</p>
	<p>ವಿಸೃಜ್ಯ ತು ಸುಹೃದ್ವರ್ಗಂ ಬುದ್ಧ್ಯಾ ನಿಶ್ಚಿತ್ಯರಾಘವಃ । ಸಮೀಪೇ ದ್ವಾಃಸ್ಥಮಾಸೀನಮಿದಂವಚನಮಬ್ರವೀತ್​ ॥ ೧</p>
	<p>ಶೀಘ್ರಮಾನಯ ಸೌಮಿತ್ರಿಂ ಲಕ್ಷ್ಮಣಂಶುಭಲಕ್ಷಣಮ್ ।ಭರತಂ ಚ ಮಹಾಭಾಗಂಶತ್ರುಘ್ನಮಪರಾಜಿತಮ್ ॥</p>
	<p>ರಾಮಸ್ಯ ವಚನಂ ಶ್ರುತ್ವಾ ದ್ವಾಃಸ್ಥೋಮೂರ್ಧ್ನಿ ಕೃತಾಂಜಲಿಃ ।ದ್ರಷ್ಟುಮಿಚ್ಛತಿ ರಾಜಾ ತ್ವಾಂ ಗಮ್ಯತಾಂತತ್ರ ಮಾ ಚಿರಮ್ ॥ ೩</p>
	<p>ಬಾಢಮಿತ್ಯೇವ ಸೌಮಿತ್ರಿಃ ಶ್ರುತ್ವಾರಾಘವಶಾಸನಮ್ ।ಪ್ರಾದ್ರವದ್ರಥಮಾರುಹ್ಯ ರಾಘವಸ್ಯ ನಿವೇಶನಮ್ ॥ ೪</p>
	<p>ಪ್ರಯಾಂತಂ ಲಕ್ಷ್ಮಣಂ ದೃಷ್ಟ್ವಾದ್ವಾಃಸ್ಥೋಭರತಮಂತಿಕಾತ್​ ।ಉವಾಚ ಭರತಂ ತತ್ರ ವರ್ಧಯಿತ್ವಾಕೃತಾಂಜಲಿಃ ॥ ೫</p>
	<p>ವಿನಯಾವನತೋ ಭೂತ್ವಾ ರಾಜಾ ತ್ವಾಂದ್ರಷ್ಟುಮಿಚ್ಛತಿ ।ಭರತಸ್ತು ವಚಃ ಶ್ರುತ್ವಾದ್ವಾಃಸ್ಥಾದ್ರಾಮಸಮೀರಿತಮ್ ॥ ೬</p>
	<p>ಉತ್ಪಪಾತಾಸನಾತ್ತೂರ್ಣಂ ಪದ್ಭ್ಯಾಮೇವಯಯೌ ಬಲೀ ।ದೃಷ್ಟ್ವಾಪ್ರಯಾಂತಂ ಭರತಂತ್ವರಮಾಣಃ ಕೃತಾಮಜಲಿಃ ॥</p>
	<p>ಶತ್ರುಘ್ನಭವನಂ ಗತ್ವಾ ತತೋ ವಾಕ್ಯಮುವಾಚ ಹ ।ಏಹ್ಯಾಗಚ್ಛ ರಘುಶ್ರೇಷ್ಠ ರಾಜಾ ತ್ವಾಂದ್ರಷ್ಟುಮಿಚ್ಛತಿ ॥ ೮</p>
	<p>ಗತೋ ಹಿ ಲಕ್ಷ್ಮಣಃ ಪೂರ್ವಂ ಭರತಶ್ಚಮಹಾಯಶಾಃ ।ಶ್ರುತ್ವಾ ತು ವಚನಂ ತಸ್ಯ ಶತ್ರುಘ್ನಃಪರಮಾಸನಾತ್​ ॥ ೯</p>
	<p>ಶಿರಸಾ ವಂದ್ಯಂ ಧರಣೀಂ ಪ್ರಯಯೌಯತ್ರ ರಾಘವಃ ।ದ್ವಾಃಸ್ಥಸ್ತ್ವಾಗಮ್ಯ ರಾಮಾಯಸರ್ವಾನೇವ ಕೃತಾಂಜಲಿಃ ॥ ೧೦</p>
	<p>ನಿವೇದಯಾಮಾಸ ತದಾ ಭ್ರಾತೄನ್​ ಸ್ವಾನ್​ಸಮುಪಸ್ಥಿತಾನ್​ ।ಕುಮಾರಾನಾಗತಾನ್​ ಶ್ರುತ್ವಾಚಿಂತಾವ್ಯಾಕುಲಿತೇಂದ್ರಿಯಃ ॥ ೧೧</p>
	<p>ಅವಾಙ್ಮುಖೋ ದೀನಮನಾ ದ್ವಾಃಸ್ಥಂವಚನಮಬ್ರವೀತ್​ ।ಪ್ರವೇಶಯ ಕುಮಾರಾಂಸ್ತ್ವಂಮತ್ಸಮೀಪಂ ತ್ವರಾನ್ವಿತಃ ॥ ೧೨</p>
	<p>ಏತೇಷು ಜೀವಿತಂ ಮಹ್ಯಮೇತೇ ಪ್ರಾಣಾಃ ಪ್ರಿಯಾ ಮಮ ।ಆಜ್ಞಪ್ತಾಸ್ತು ನರೇಂದ್ರೇಣ ಕುಮಾರಾಃ ಶಕ್ರತೇಜಸಃ ॥ ೧೩</p>
	<p>ಪ್ರಹ್ವಾಃ ಪ್ರಾಂಜಲಯೋ ಭೂತ್ವಾ ವಿವಿಶುಸ್ತೇ ಸಮಾಹಿತಾಃ ।ತೇ ತು ದೃಷ್ಟ್ವಾ ಮುಖಂ ತಸ್ಯ ಸಗ್ರಹಂಶಶಿನಂ ಯಥಾ ॥ ೧೪</p>
	<p>ಸಂಧ್ಯಾಗತಮಿವಾದಿತ್ಯಂ ಪ್ರಭಯಾಪರಿವರ್ಜಿತಮ್ ।ಬಾಷ್ಪಪೂರ್ಣೇ ಚ ನಯನೇ ದೃಷ್ಟ್ವಾರಾಮಸ್ಯ ಧೀಮತಃ ॥ ೧೫</p>
	<p>ಹತಶೋಭಂ ಯಥಾ ಪದ್ಮಂ ಮುಖಂ ವೀಕ್ಷ್ಯ ಚ ತಸ್ಯ ತೇ ।ತತೋಽವಾದ್ಯ ತ್ವರಿತಾಃ ಪಾದೌ ರಾಮಸ್ಯ ಮೂರ್ಧಭಿಃ ॥ ೧೬</p>
	<p>ತಸ್ಥುಃ ಸಮಾಹಿತಾಃ ಸರ್ವೇರಾಮಸ್ತ್ವಶ್ರೂಣ್ವವರ್ತಯತ್​ ।ತಾನ್​ ಪರಿಷ್ವಜ್ಯ ಬಾಹುಭ್ಯಾಮುತ್ಥಾಪ್ಯ ಚಮಹಾಬಲಃ ॥ ೧೭</p>
	<p>ಆಸನೇಷ್ವಾಸತೇತ್ಯುಕ್ತ್ವಾ ತತೋವಾಕ್ಯಂ ಜಗಾದ ಹ ।ಭವಂತೋ ಮಮ ಸರ್ವಸ್ವಂ ಭವಂತೋಜೀವಿತಂ ಮಮ ॥ ೧೮</p>
	<p>ಭವದ್ಭಿಶ್ಚ ಕೃತಂ ರಾಜ್ಯಂ ಪಾಲಯಾಮಿನರೇಶ್ವರಾಃ ।ಭವಂತಃ ಕೃತಶಾಸ್ತ್ರಾರ್ಥಾ ಬುದ್ಧ್ಯಾ ಚಪರಿನಿಷ್ಠಿತಾಃ ॥ ೧೯</p>
	<p>ಸಂಭೂಯ ಚಮದರ್ಥೋಽಯಮನ್ವೇಷ್ಟವ್ಯೋನರೇಶ್ವರಾಃ ।ತಥಾ ವದತಿ ಕಾಕುತ್ಸ್ಥೇ ಹ್ಯವಧಾನಪರಾಯಣಾಃ ॥ ೨೦ ಉದ್ವಿಗ್ನಮನಸಃ ಸರ್ವೇ ಕಿಂ ನುರಾಜಾಭಿಧಾಸ್ಯತಿ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಶ್ಚತ್ವಾರಿಂಶಃ ಸರ್ಗಃ</p>
	
	
	<p>ಪಂಚಚತ್ವಾರಿಂಶಃ ಸರ್ಗಃಸೀತಾಸಮುತ್ಸರ್ಗಾದೇಶಃ೨೫ ಶ್ಲೋಕಗಳು</p>
	<p>ತೇಷಾಂ ಸಮುಪವಿಷ್ಟಾನಾಂ ಸರ್ವೇಷಾಂದೀನಚೇತಸಾಮ್ ।ಉವಾಚ ವಾಕ್ಯಂ ಕಾಕುತ್ಸ್ಥೋ ಮುಖೇನ ಪರಿಶುಷ್ಯತಾ ॥ ೧</p>
	<p>ಸರ್ವೇ ಶೃಣುತ ಭದ್ರಂ ವೋ ಮಾಕುರುಧ್ವಂ ಮನೋಽನ್ಯಥಾ ।ಪೌರಾಣಾಂ ಮಮ ಸೀತಾಯಾಂ ಯಾದೃಶೀವರ್ತತೇ ಕಥಾ ॥ ೨</p>
	<p>ಪೌರಾಪವಾದಃ ಸುಮಹಾಂಸ್ತಥಾ ಜನಪದಸ್ಯ ಚ ।ವರ್ತತೇ ಮಯಿ ಬೀಭತ್ಸಾ ಸಾ ಮೇಮರ್ಮಾಣಿ ಕೃಂತತಿ ॥ ೩</p>
	<p>ಅಹಂ ಕಿಲ ಕುಲೇ ಜಾತ ಇಕ್ಷ್ವಾಕೂಣಾಂಮಹಾತ್ಮನಾಮ್ ।ಸೀತಾಪಿ ಸತ್ಕುಲೇ ಜಾತಾ ಜನಕಾನಾಂಮಹಾತ್ಮನಾಮ್ ॥ ೪</p>
	<p>ಜಾನಾಸಿ ತ್ವಂ ಯಥಾ ಸೌಮ್ಯ ದಂಡಕೇ ವಿಜನೇವನೇ ।ರಾವಣೇನ ಹೃತಾ ಸೀತಾ ಸ ಚ ವಿಧ್ವಂಸಿತೋಮಯಾ ॥ ೫</p>
	<p>ತತ್ರಮೇ ಬುದ್ಧಿರುತ್ಪನ್ನಾ ಜನಕಸ್ಯ ಸುತಾಂ ಪ್ರತಿ ।ಅತ್ರೋಷಿತಾಮಿಮಾಂ ಸೀತಾಮಾನಯೇಯಂಕಥಂ ಪುರೀಮ್ ॥ ೬</p>
	<p>ಪ್ರತ್ಯಯಾರ್ಥಂ ತತಃ ಸೀತಾ ವಿವೇಶ ಜ್ವಲನಂ ತದಾ ।ಪ್ರತ್ಯಕ್ಷಂ ತತ್ರ ಸೌಮಿತ್ರೇ ದೇವಾನಾಂಹವ್ಯವಾಹನಃ ॥ ೭</p>
	<p>ಅಪಾಪಾಂ ಮೈಥಿಲೀಮಾಹವಾಯುಶ್ಚಾಕಾಶಗೋಚರಃ । ಚಂದ್ರಾದಿತ್ಯೌ ಚ ಶಂಸೇತೇ ಸುರಾಣಾಂಸಂನಿಧೌ ಪುರಾ ॥ ೮</p>
	<p>ಋಷೀಣಾಂ ಚೈವ ಸರ್ವೇಷಾಮಪಾಪಾಂಜನಕತ್ಮಾಜಾಮ್ ।ಏವಂ ಶುದ್ಧಸಮಾಚಾರಾದೇವಗಂಧರ್ವಸಂನಿಧೌ ॥ ೯</p>
	<p>ಲಂಕಾದ್ವೀಪೇ ಮಹೇಂದ್ರೇಣ ಮಮ ಹಸ್ತೇನಿವೇಶಿತಾ ।ಅಂತರಾತ್ಮಾ ಚ ಮೇ ವೇತ್ತಿ ಸೀತಾಂ ಶುದ್ಧಾಂಯಶಸ್ವಿನೀಮ್ ॥ ೧೦</p>
	<p>ತತೋ ಗೃಹೀತ್ವಾ ವೈದೇಹೀಮಯೋಧ್ಯಾಮಹಮಾಗತಃ ।ಅಯಂ ತು ಮೇ ಮಹಾನ್​ ವಾದಃ ಶೋಕಶ್ಚ ಹೃದಿ ವರ್ತತೇ ॥ ೧೧</p>
	<p>ಪೌರಾಪವಾದಃ ಸುಮಹಾಂಸ್ತಥಾ ಜನಪದಸ್ಯ ಚ ।ಅಕೀರ್ತಿರ್ಯಸ್ಯ ಗೀಯೇತ ಲೋಕೇಭೂತಸ್ಯ ಕಸ್ಯಚಿತ್​ ॥ ೧೨</p>
	<p>ಪತತ್ಯೇವಾಧಮಾನ್​ ಲೋಕಾನ್​ ಯಾವಚ್ಛಬ್ದಃ ಪ್ರಕೀರ್ತ್ಯತೇ ।ಅಕೀರ್ಯರ್ನಿಂದ್ಯತೇ ದೇವೈಃಕೀರ್ತಿಲೋಕೇಷು ಪೂಜ್ಯತೇ ॥ ೧೩</p>
	<p>ಕೀರ್ತ್ಯರ್ಥಂ ತು ಸಮಾರಂಭಃ ಸರ್ವೇಷಾಂಸುಮಹಾತ್ಮನಾಮ್ ।ಅಪ್ಯಹಂ ಜೀವಿತಂ ಜಹ್ಯಾಂ ಯುಷ್ಮಾನ್​ ವಾಪುರುಷರ್ಷಭಾಃ ॥ ೧೪</p>
	<p>ಅಪವಾದಭಯಾದ್ಭೀತಃ ಕಿಂಪುನರ್ಜನಕಾತ್ಮಜಾಮ್ ।ತಸ್ಮಾದ್ಭವಂತಃ ಪಶ್ಯಂತು ಪತಿತಂಶೋಕಸಾಗರೇ ॥ ೧೫</p>
	<p>ನ ಹಿ ಪಶ್ಯಾಮ್ಯಹಂ ಭೂತಂ ಕಿಂಚಿದ್ದುಃಖಮತೋಽಧಿಕಮ್ ।ಶ್ವಸ್ತಂ ಪ್ರಭಾತೇ ಸೌಮಿತ್ರೇ ಸುಮಂತ್ರಾಧಿಷ್ಠಿತಂ ರಥಮ್ ॥ ೧೬</p>
	<p>ಆರುಹ್ಯ ಸೀತಾಮಾರೋಪ್ಯ ವಿಷಯಾಂತೇಸಮುತ್ಸೃಜ ।ಗಂಗಾಯಾಸ್ತು ಪರೇ ಪಾರೇವಾಲ್ಮೀಕೇಸ್ತು ಮಹಾತ್ಮನಃ ॥ ೧೭</p>
	<p>ಆಶ್ರಮೋ ದಿವ್ಯಸಂಕಾಶಸ್ತಮಸಾತೀರಮಾಶ್ರಿತಃ ।ತತ್ರೈನಾಂ ವಿಜನೇ ದೇಶೇ ವಿಸೃಜ್ಯ ರಘುನಂದನ ॥ ೧೮</p>
	<p>ಶೀಘ್ರಮಾಗಚ್ಛ ಭದ್ರಂ ತೇ ಕುರುಷ್ವವಚನಂ ಮಮ ।ನ ಚಾಸ್ಮಿನ್​ ಪ್ರತಿವಕ್ತವ್ಯಃ ಸೀತಾಂ ಪ್ರತಿ ಕಥಂಚನ ॥ ೧೯</p>
	<p>ತಸ್ಮಾತ್ವಂ ಗಚ್ಛ ಸೌಮಿತ್ರೇ ನಾತ್ರಕಾರ್ಯಾ ವಿಚಾರಣಾ ।ಅಪ್ರೀತಿರ್ಹಿ ಪರಾ ಮಹ್ಯಂ ತ್ವಯ್ಯೇತತ್​ಪ್ರತಿವಾರಿತೇ ॥ ೨೦</p>
	<p>ಶಾಪಿತಾ ಹಿ ಮಯಾ ಯೂಯಂ ಭುಜಾಭ್ಯಾಂಜೀವಿತೇನ ಚ ।ಯೇ ಮಾಂ ವಾಕ್ಯಾಂತರೇಬ್ರೂಯುರನುನೇತುಂ ಕಥಂಚನ ॥ ೨೧</p>
	<p>ಅಹಿತಾ ನಾಮ ತೇ ನಿತ್ಯಂ ಮದಭೀಷ್ಟವಿಘಾತನಾತ್​ ।ಮಾನಯಂತು ಭವಂತೋ ಮಾಂ ಯದಿ ಮಚ್ಛಾಸನೇ ಸ್ಥಿತಾ ॥ ೨೨ <span>ಇತೋಽದ್ಯ ನೀಯತಾಂ ಸೀತಾ ಕುರುಷ್ವವಚನಂ ಮಮ ।ಪೂರ್ವಮುಕ್ತೋಽಹಮಾನಯಾಗಂಗಾತೀರೇಽಹಮಾಶ್ರಮಾನ್​ ॥ </span>೨೩</p>
	<p>ಪಶ್ಯೇಯಮಿತಿ ತಸ್ಯಾಶ್ಚ ಕಾಮಃ ಸಂವರ್ತ್ಯತಾಮಯಮ್ ।ಏವಮುಕ್ತ್ವಾ ತು ಕಾಕುತ್ಸ್ಥೋ ಬಾಷ್ಪೇಣಪಿಹಿತಾನನಃ ॥ ೨೪</p>
	<p>ಪ್ರವಿವೇಶ ಸ ಧರ್ಮಾತ್ಮಾ ಭ್ರಾತೃಭಿಃ ಪರಿವಾರಿತಃ ।ಶೋಕಸಂಲಗ್ನಹೃದಯೋ ನಿಶಶ್ವಾಸಯಥಾ ದ್ವಿಪಃ ॥ ೨೫</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಚತ್ವಾರಿಂಶಃ ಸರ್ಗಃ</p>
	
	
	<p>ಷಟ್​ಚತ್ವಾರಿಂಶಃ ಸರ್ಗಃಸೀತಾಗಂಗಾತೀರನಯನಮ್೩೩ ಶ್ಲೋಕಗಳು</p>
	<p>ತತೋ ರಜನ್ಯಾಂ ವ್ಯುಷ್ಟಾಯಾಂಲಕ್ಷ್ಮಣೋ ದೀನಚೇತನಃ ।ಸುಮಂತ್ರಮಬ್ರವೀದ್ವಾಕ್ಯಂ ಮುಖೇನಪರಿಶುಷ್ಯತಾ ॥ ೧</p>
	<p>ಸಾರಥೇ ತುರಗಾನ್​ ಶೀಘ್ರಂಯೋಜಯಸ್ವ ರಥೋತ್ತಮ್ ।ಸ್ವಾಸ್ತೀರ್ಣಂ ರಾಜಭವನಾತ್​ಸೀತಾಯಾಶ್ಚಾಸನಂ ಕುರು ॥ ೨</p>
	<p>ಸೀತಾ ಹಿ ರಾಜವಚನಾದಾಶ್ರಮಂಪುಣ್ಯಕರ್ಮಣಾಮ್ ।ಮಯಾ ನೇಯಾ ಮಹರ್ಷೀಣಾಂಶೀಘ್ರಮಾನೀಯತಾಂ ರಥಃ ॥ ೩</p>
	<p>ಸುಮಂತ್ರಸ್ತು ತಥೇತ್ಯಕ್ತ್ವಾಯುಕ್ತಂ ಪರಮವಾಜಿಭಿಃ ।ರಥಂ ಸುರುಚಿಪ್ರಖ್ಯಂ ಸ್ವಾಸ್ತೀರ್ಣಂಸುಖಶಯ್ಯಯಾ ॥ ೪</p>
	<p>ಆನೀಯೋವಾಚ ಸೌಮಿತ್ರಂ ಮಿತ್ರಾಣಾಂಮಾನವರ್ಧನಮ್ ।ರಥೋಽಯಂ ಸಮನುಪ್ರಾಪ್ತೋ ಯತ್​ಕಾರ್ಯಂ ಕ್ರಿಯತಾಂ ಪ್ರಭೋ ॥ ೫</p>
	<p>ಏವಮುಕ್ತಃ ಸುಮಂತ್ರೇಣ ರಾಜವೇಶ್ಮನಿಲಕ್ಷ್ಮಣಃ ।ಪ್ರವಿಶ್ಯ ಸೀತಾಮಾಸಾದ್ಯ ವ್ಯಾಜಹಾರನರರ್ಷಭಃ ॥ ೬</p>
	<p>ತ್ವಯಾ ಕಿಲೈಷ ನೃಪತಿರ್ವರಂ ವೈಯಾಚಿತಃ ಪ್ರಭುಃ ।ನೃಪೇಣ ಚ ಪ್ರತಿಜ್ಞಾತಮಾಜ್ಞಪ್ತಶ್ಚಾಶ್ರಮಂ ಪ್ರತಿ ॥ ೭</p>
	<p>ಗಂಗಾತೀರೇ ಮಯಾ ದೇವಿಋಷೀಣಾಮಾಶ್ರಮಾನ್​ ಶುಭಾನ್​ ।ಶೀಘ್ರಂ ಗತ್ವಾ ತು ವೈದೇಹೀ ಶಾಸನಾತ್​ಪಾರ್ಥಿವಸ್ಯ ನಃ ॥ ೮</p>
	<p>ಅರಣ್ಯೇ ಮುನಿಭಿರ್ಜುಷ್ಟೇ ಅಪನೇಯಾಭವಿಷ್ಯಸಿ ।ಏವಮುಕ್ತಾ ತು ವೈದೇಹೀ ಲಕ್ಷ್ಮಣೇನ ಮಹಾತ್ಮನಾ ॥ ೯</p>
	<p>ಪ್ರಹರ್ಷಮತುಲಂ ಲೇಭೇ ಗಮನಂಚಾಪ್ಯರೋಚಯತ್​ ।ವಾಸಾಂಸಿ ಚ ಮಹಾರ್ಹಾಣಿ ರತ್ನಾನಿ ವಿವಿಧಾನಿ ಚ ॥ ೧೦</p>
	<p><span>ಗೃಹೀತ್ವಾ ತಾನಿ ವೈದೇಹೀ ಗಮನಾಯೋಪಚಕ್ರಮೇ ।ಇಮಾನಿ ಮುನಿಪತ್ನೀನಾಂ ದಾಸ್ಯಾಮ್ಯಾಭರಣಾನ್ಯಹಮ್ ॥ </span>೧೧</p>
	<p>ವಸ್ತ್ರಾಣಿ ಚ ಮಹಾರ್ಹಾಣಿ ಧನಾನಿ ವಿವಿಧಾನಿ ಚ ।ಸೌಮಿತ್ರಿಸ್ತು ತಥೇತ್ಯುಕ್ತ್ವಾರಥಮಾರೋಪ್ಯ ಮೈಥಿಲೀಮ್ ॥ ೧೨</p>
	<p>ಪ್ರಯಯೌ ಶೀಘ್ರತುರಗೈರಾಮಸ್ಯಾಜ್ಞಾಮನುಸ್ಮರನ್​ ।ಅಬ್ರವೀಚ್ಚ ತದಾ ಸೀತಾ ಲಕ್ಷ್ಮಣಂಲಕ್ಷ್ಮಿವರ್ಧನಮ್ ॥ ೧೩</p>
	<p>ಅಶುಭಾನಿ ಬಹೂನ್ಯೇವ ಪಶ್ಯಾಮಿರಘುನಂದನ ।ನಯನಂ ಮೇ ಸ್ಫುರತ್ಯದ್ಯ ಗಾತ್ರೋತ್ಕಂಪಶ್ಚ ಜಾಯತೇ ॥ ೧೪</p>
	<p>ಹೃದಯಾ ಚೈವ ಸೌಮಿತ್ರೇ ಅಸ್ವಸ್ಥಮಿವಲಕ್ಷಯೇ ।ಔತ್ಸುಕಂ ಪರಮಂ ಚಾಪಿ ಅಧೃತಿಶ್ಚ ಪರಾಮಮ ॥ ೧೫</p>
	<p>ಶೂನ್ಯಾಮೇವ ಚ ಪಶ್ಯಾಮಿ ಪೃಥಿವೀಂಪೃಥುಲೋಚನ ।ಅಪಿ ಸ್ವಸ್ತಿ ಭವೇತ್ತಸ್ಯ ಭ್ರಾತುಸ್ತೇಭ್ರಾತೃವತ್ಸಲ ॥ ೧೬</p>
	<p>ಶ್ವಶ್ರೂಣಾಂ ಚೈವ ಮೇ ವೀರಸರ್ವಾಸಾಮವಿಶೇಷತಃ ।ಪುರೇ ಜನಪದೇ ಚೈವ ಕುಶಲಂಪ್ರಾಣಿನಾಮಪಿ ॥ ೧೭</p>
	<p>ಇತ್ಯಂಜಲಿಕೃತಾ ಸೀತಾ ದೇವತಾ ಅಭ್ಯಯಾಚತ ।ಲಕ್ಷ್ಮಣೋರ್ಽಥಂ ತು ತಂ ಶ್ರುತ್ವಾಶಿರಸಾ ವಂದ್ಯ ಮೈಥಿಲೀಮ್ ॥ ೧೮</p>
	<p>ಶಿವಮಿತ್ಯಬ್ರವೀದ್ಧೃಷ್ಟೋ ಹೃದಯೇನವಿಶುಷ್ಯತಾ ।ತತೋ ವಾಸಮುಪಾಗಮ್ಯ ಗೋಮತೀತೀರ ಆಶ್ರಮೇ ॥ ೧೯</p>
	<p>ಪ್ರಭಾತೇ ಪುನರುತ್ಥಾಯ ಸೌಮಿತ್ರಿಃ ಸೂತಮಬ್ರವೀತ್​ ।ಯೋಜಯಸ್ವ ರಥಂ ಶೀಘ್ರಮದ್ಯ ಭಾಗೀರಥೀಜಲಮ್ ॥ ೨೦</p>
	<p>ಶಿರಸಾ ಧಾರಯಿಷ್ಯಾಮಿ ತ್ರ್ಯಂಬಕಃ ಪರ್ವತೇ ಯಥಾ ।ಸೋಽಶ್ವಾನ್​ ರಜ್ಜ್ವಾಥ ಚತುರೋರಥೇಯುಂಕ್ತ್ವಾ ಮನೋಜವಾನ್​ ॥ ೨೧</p>
	<p>ಆರೋಹಸ್ವೇತಿ ವೈದೇಹೀಂ ಸೂತಃಪ್ರಾಂಜಲಿರಬ್ರವೀತ್​ ।ಸಾ ತು ಸೂತಸ್ಯ ವಚನಾದಾರುರೋಹರಥೋತ್ತಮಮ್ ॥ ೨೨</p>
	<p>ಸೀತಾ ಸೌಮಿತ್ರಿಣಾ ಸಾರ್ಧಂ ಸುಮಂತ್ರೇಣ ಚಧೀಮತಾ ।ಆಸಸಾದ ವಿಶಾಲಾಕ್ಷೀ ಗಂಗಾಂ ಪಾಪವಿನಾಶಿನೀಮ್॥ ೨೩</p>
	<p>ಅಥಾರ್ಧದಿವಸಂ ಗತ್ವಾ ಭಾಗೀರಥ್ಯಾ ಜಲಾಶಯಮ್ ।ನಿರೀಕ್ಷ್ಯ ಲಕ್ಷ್ಮಣೋ ದೀನಃ ಪ್ರರುರೋದ ಮಹಾಸ್ವನಃ ॥ ೨೪</p>
	<p>ಸೀತಾ ತು ಪರಮಾಯತ್ತಾ ದೃಷ್ಟ್ವಾಲಕ್ಷ್ಮಣಮಾತುರಮ್ ।ಉವಾಚ ವಾಕ್ಯಂ ಧರ್ಮಜ್ಞಾ ಕಿಮಿದಂರುದ್ಯತೇ ತ್ವಯಾ ॥ ೨೫</p>
	<p>ಜಾಹ್ನವೀತೀರಮಾಸಾದ್ಯ ಚಿರಾಭಿಲಾಷಿತಂಮಮ ।ಹರ್ಷಕಾಲೇ ಕಿಮರ್ಥಂ ಮಾಂ ವಿಷಾದಯಸಿ ಲಕ್ಷ್ಮಣ ॥ ೨೬</p>
	<p>ನಿತ್ಯಂ ತ್ವಂ ರಾಮಪಾರ್ಶೆ್ವÃಷು ವರ್ತಸೇಪುರುಷರ್ಷಭ ।ಕಚ್ಚದ್ವಿನಾಕೃತಸ್ತೇನ ದ್ವಿರಾತ್ರಂಶೋಕಮಾಗತಃ ॥ ೨೭</p>
	<p>ಮಮಾಪಿ ದಯಿತೋ ರಾಮೋ ಜೀವಿತಾದಪಿಲಕ್ಷ್ಮಣ ।ನ ಚಾಹಮೇವಂ ಶೋಚಾಮಿ ಮೈವಂ ತ್ವಂ ಬಾಲಿಶೋ ಭವ ॥ ೨೮</p>
	<p>ತಾರಯಸ್ವ ಚ ಮಾಂ ಗಂಗಾಂದರ್ಶಯಸ್ವ ಚ ತಾಪಸಾನ್​ ।ತತೋ ಮುನಿಭ್ಯೋ ದಾಸ್ಯಾಮಿವಾಸಾಂಸ್ಯಾಭರಣಾನಿ ಚ ॥ ೨೯</p>
	<p>ತತಃ ಕೃತ್ವಾ ಮಹರ್ಷಿಣಾಂಯಥಾವದಭಿವಾದನಮ್ ।ತತ್ರ ಚೈಕಾಂ ನಿಶಾಮುಷ್ಯ ಯಾಸ್ಯಾಮಸ್ತಾಂ ಪುರೀಂ ಪುನಃ ॥ ೩೦</p>
	<p>ಮಮಾಪಿ ಪದ್ಮಪತ್ರಾಕ್ಷಂ ಸಿಂಹೋರಸ್ಕಂಕೃಶೋದರಮ್ ।ತ್ವರತೇ ಹಿ ಮನೋ ದ್ರಷ್ಟುಂ ರಾಮಂರಮಯತಾಂ ವರಮ್ ॥ ೩೧</p>
	<p>ತಸ್ಯಾಸ್ತದ್ವಚನಂ ಶ್ರುತ್ವಾ ಪ್ರಮೃಜ್ಯ ನಯನೇ ಶುಭೇ ।ನಾವಿಕಾನಾಹ್ವಯಾಮಾಸ ಲಕ್ಷ್ಮಣಃಪರವೀರಹಾ ॥ ೩೨</p>
	<p>ಇಯಂ ಚ ಸಜ್ಜಾ ನೌಶ್ಚೇತಿ ದಾಶಾಃ ಪ್ರಾಂಜಲಯೋಽಬ್ರುವನ್​ ।ತಿತೀರ್ಷುರ್ಲಕ್ಷ್ಮಣೋ ಗಂಗಾಂ ಶುಭಾಂನಾವಮುಪಾರುಹತ್​ ॥ ೩೩</p>
	<p>ಗಂಗಾಂ ಸಂತಾರಯಾಮಾಸ ಲಕ್ಷ್ಮಣಸ್ತಾ ಸಮಾಹಿತಃ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಚತ್ವಾರಿಂಶಃ ಸರ್ಗಃ</p>
	
	<p>ಸಪ್ತಚತ್ವಾರಿಂಶಃ ಸರ್ಗಃರಾಮಶಾಸನಕಥನಮ್ ೧೮ ಶ್ಲೋಕಗಳು</p>
	<p>ಅಥ ನಾವಂ ಸುವಿಸ್ತೀರ್ಣಾಂ ನೈಷಾದೀಂರಾಘವಾನುಜಃ ।ಆರುರೋಹ ಸಮಾಯುಕ್ತಾಂಪೂರ್ವಮಾರೋಪ್ಯ ಮೈಥಿಲೀಮ್ ॥ ೧</p>
	<p>ಸುಮಂತ್ರಂ ಚೈವ ಸರಥಂಸ್ಥೀಯತಾಮಿತಿ ಲಕ್ಷ್ಮಣಃ ।ಉವಾಚ ಶೋಕಸಂತಪ್ತಃ ಪ್ರಯಾಹೀತಿ ಚನಾವಿಕಮ್ ॥ ೨</p>
	<p>ತತಸ್ತೀರಮುಪಾಗಮ್ಯ ಭಾಗೀರಥ್ಯಾಃ ಸಲಕ್ಷ್ಮಣಃ ।ಉವಾಚ ಮೈಥಿಲೀಂ ವಾಕ್ಯಂಪ್ರಾಂಜಲಿರ್ಬಾಷ್ಪಸಂಪ್ಲುತಃ ॥ ೩</p>
	<p>ಹೃದ್ಗತಂ ಮೇ ಮಹಚ್ಛಲ್ಯಂ ಯಸ್ಮಾದಾರ್ಯೇಣ ಧೀಮತಾ । ಅಸ್ಮಿನ್ನಿಮಿತ್ತೇ ವೈದೇಹೀ ಲೋಕಸ್ಯ ವಚನೀಕೃತಃ ॥ ೪</p>
	<p>ಶ್ರೇಯೋ ಹಿ ಮರಣಂ ಮೇಽದ್ಯ ಮೃತ್ಯುವಾನ್​ ಯತ್ಪರಂ ಭವೇತ್​ ।ನ ಚಾಸ್ಮಿನ್ನೀದೃಶೇ ಕಾರ್ಯೇ ನಿಯೋಜ್ಯೋ ಲೋಕನಿಂದಿತೇ ॥ ೫</p>
	<p>ಪ್ರಸೀದ ಚ ನ ಮೇ ಪಾಪಂ ಕರ್ತುಮರ್ಹಸಿ ಶೋಭನೇ ।ಇತ್ಯಂಜಲಿಕೃತೋ ಭೂಮೌ ನಿಪಪಾತ ಸಲಕ್ಷ್ಮಣಃ ॥ ೬</p>
	<p>ರುದಂತಂ ಪ್ರಾಂಜಲಿಂ ದೃಷ್ಟ್ವಾಕಾಂಕ್ಷಂತಂ ಮೃತ್ಯುಮಾತ್ಮನಃ ।ಮೈಥಿಲೀ ಭೃಶಸಂವಿಗ್ನಾ ಲಕ್ಷ್ಮಣಂವಾಕ್ಯಮಬ್ರವೀತ್​ ॥ ೭</p>
	<p>ಕಿಮಿದಂ ನಾವಗಚ್ಛಾಮಿ ಬ್ರೂಹಿ ತತ್ತ್ವೇನಲಕ್ಷ್ಮಣ ।ಪಶ್ಯಾಮಿ ತ್ವಾಂ ನ ಸ್ವಸ್ಥಮಪಿ ಕ್ಷೇಮಂಮಹೀಪತೇಃ ॥ ೮</p>
	<p>ಶಾಪಿತೋಽಸಿ ನರೇಂದ್ರೇಣ ಯತ್ತ್ವಂಸಂತಾಪಮಾಗತಃ ।ತದ್ಬ್ರೂಯಾಃ ಸಂನಿಧೌಮಹ್ಯಮಹಮಾಜ್ಞಾಪಯಾಮಿ ತೇ ॥ ೯</p>
	<p>ವೈದೇಹ್ಯಾ ಚೋದ್ಯಮಾನಸ್ತು ಲಕ್ಷ್ಮಣೋ ದೀನಚೇತನಃ ।ಅವಾಙ್ಮುಖೋ ಬಾಷ್ಪಕಲಂವಾಕ್ಯಮೇತದುವಾಚ ಹ ॥ ೧೦</p>
	<p>ಶ್ರುತ್ವಾ ಪರಿಷದೋ ಮಧ್ಯೇ ಹ್ಯಪವಾದಂಸುದಾರುಣಮ್ । ಪುರೇ ಜನಪದೇ ಚೈವ ತ್ವತ್ಕೃತೇಜನಕಾತ್ಮಜೇ ॥ ೧೧</p>
	<p>ರಾಮಃ ಸಂತಪ್ತಹೃದಯೋ ಮಾಂನಿವೇದ್ಯ ಗೃಹಂ ಗತಃ ।ನ ತಾನಿ ವದನೀಯಾನಿ ಮಯಾ ದೇವಿ ತವಾಗ್ರತಃ ॥ ೧೨</p>
	<p>ಯಾನಿ ರಾಜ್ಞಾ ಹೃದಿ ನ್ಯಸ್ತಾನ್ಯಮರ್ಷಾತ್​ಪೃಷ್ಠತಃ ಕೃತಃ ।ಸಾ ತ್ವಂ ತ್ಯಕ್ತ್ವಾ ನೃಪತಿನಾ ನಿರ್ದೋಷಾಮಮ ಸಂನಿಧೌ ॥ ೧೩</p>
	<p>ಪೌರಾಪವಾದಭೀತೇನ ಗ್ರಾಹ್ಯಂ ದೇವಿ ನತೇಽನ್ಯಥಾ ।ಆಶ್ರಮಾಂತೇಷು ಚ ಮಯಾ ತ್ಯಕ್ತವ್ಯಾ ತ್ವಂ ಭವಿಷ್ಯಸಿ ॥ ೧೪</p>
	<p>ರಾಜ್ಞಃ ಶಾಸನಮಾಜ್ಞಾಯ ತವೇದಂ ಕಿಲ ದೌರ್ಹೃದಮ್ ।ತದೇತಜ್ಜಾಹ್ನವೀತೀರೇ ಬ್ರಹ್ಮರ್ಷೀಣಾಂತಪೋವನಮ್ ॥ ೧೫</p>
	<p>ಪುಣ್ಯಂ ಚ ರಮಣೀಯಂ ಚ ಮಾ ವಿಷಾದಂಕೃಥಾಃ ಶುಭೇ ।ರಾಜ್ಞೋ ದಶರಥಸ್ಯೇಷ್ಟಃ ಪಿತುರ್ಮೇಮುನಿಪುಂಗವಃ ॥ ೧೬</p>
	<p>ಸಖಾ ಪರಮಕೋ ವಿಪ್ರೋ ವಾಲ್ಮೀಕಿಃ ಸುಮಹಾಯಶಾಃ ।ಪಾದಾಚ್ಛಾಯಾಮುಪಾಗಮ್ಯ ಸುಖಮಸ್ಯ ಮಹಾತ್ಮನಃ ॥ ೧೭</p>
	<p>ಉಪವಾಸಪರೈಕಾಗ್ರಾ ವಸ ತ್ವಂಜನಕಾತ್ಮಜೇ ।ಪವಿತ್ರತಾತ್ವಮಾಸ್ಥಾಯ ರಾಮಂ ಕೃತ್ವಾಸದಾ ಹೃದಿ ॥ ೧೮</p>
	<p>ಶ್ರೇಯಸ್ತೇ ಪರಮಂ ದೇವಿ ತಥಾ ಕೃತ್ವಾಭವಿಷ್ಯತಿ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಚತ್ವಾರಿಂಶಃ ಸರ್ಗಃ</p>
	
	
	<p>ಅಷ್ಟಚತ್ವಾರಿಂಶಃ ಸರ್ಗಃಸೀತಾಪರಿತ್ಯಾಗಃ೨೬ ಶ್ಲೋಕಗಳು</p>
	<p>ಲಕ್ಷ್ಮಣಸ್ಯ ವಚಃ ಶ್ರುತ್ವಾ ದಾರುಣಂಜನಕಾತ್ಮಜಾ ।ಪರಂ ವಿಷಾದಮಾಗಮ್ಯ ವೈದೇಹೀ ನಿಪಪಾತಹ॥ ೧</p>
	<p>ಸಾ ಮುಹೂರ್ತಮಿವಾಸಂಜ್ಞಾ ಬಾಷ್ಪಪರ್ಯಾಕುಲೇಕ್ಷಣಾ ।ಲಕ್ಷ್ಮಣಂ ದೀನಯಾ ವಾಚಾ ಉವಾಚ ಜನಕಾತ್ಮಜಾ ॥ ೨</p>
	<p>ಮಾಮಿಕೇಯಂ ತನುರ್ನೂನಂ ಸೃಷ್ಟಾ ದುಃಖಾಯ ಲಕ್ಷ್ಮಣ ।ಧಾತ್ರಾ ಯಸ್ಯಾಸ್ತಥಾ ಮೇಽದ್ಯದುಖಮೂರ್ತಿಃ ಪ್ರದೃಶ್ಯತೇ ॥</p>
	<p>ಕಿಂ ನು ಪಾಪಂ ಕೃತಂ ಪೂರ್ವಂ ಕೋ ವಾದಾರೈರ್ವಿಯೋಜಿತಃ ।ಯಾಹಂ ಶುದ್ಧಸಮಾಚಾರಾ ತ್ಯಕ್ತ್ವಾನೃಪತಿನಾ ಸತೀ ॥ ೪</p>
	<p>ಪುರಾಹಮಾಶ್ರಮೇ ವಾಸಂರಾಮಪಾದಾನುವರ್ತಿನೀ ।ಅನುರುಧ್ಯಾಪಿ ಸೌಮಿತ್ರೇ ದುಃಖೇ ಚಪರಿವರ್ತಿನೀ ॥ ೫</p>
	<p>ಸಾ ಕಥಂ ಹ್ಯಾಶ್ರಮೇ ಸೌಮ್ಯ ವತ್ಸ್ಯಾಮಿವಿಜನೀಕೃತಾ ।ಆಖ್ಯಾಸ್ಯಾಮಿ ಚ ಕಸ್ಯಾಹಂ ದುಃಖಂದುಃಖಪರಾಯಣಾ ॥ ೬</p>
	<p>ಕಿಂ ನು ವಕ್ಷ್ಯಾಮಿ ಮುನಿಷು ಕರ್ಮ ವಾಸತ್​ಕೃತಂ ಚ ಕಿಮ್ ।ಕಸ್ಮಿಂಶ್ಚಿತ್​ ಕಾರಣೇ ತ್ಯಕ್ತ್ವಾ ರಾಘವೇಣಮಹಾತ್ಮನಾ ॥ ೭</p>
	<p>ನ ಖಲ್ವದ್ಯೈವ ಸೌಮಿತ್ರೇ ಜೀವಿತಂಜಾಹ್ನವೀಜಲೇ ।ತ್ಯಜೇಯಂ ರಾಜವಂಶಸ್ತು ಭರ್ತುರ್ಮೇಪರಿಹಾಸ್ಯತೇ ॥ ೮</p>
	<p>ಯಥಾಜ್ಞಂ ಕುರು ಸೌಮಿತ್ರೇ ತ್ಯಜ ಮಾಂದುಃಖಭಾಗಿನೀಮ್ ।ನಿದೇಶೇ ಸ್ಥೀಯತಾಂ ರಾಜ್ಞಃ ಶೃಣು ಚೇದಂವಚೋ ಮಮ ॥ ೯</p>
	<p>ಶ್ವಶ್ರೂಣಾಮವಿಶೇಷಣಪ್ರಾಂಜಲಿಪ್ರಗ್ರಹೇಣ ಚ ।ಶಿರಸಾ ವಂದ್ಯ ಚರಣೌ ಕುಶಲಂ ಬ್ರೂಹಿಪಾರ್ಥಿವಮ್ ॥ ೧೦</p>
	<p>ಶಿರಸಾಭಿನತೋ ಬ್ರೂಯಾಃ ಸರ್ವಾಸಾಮೇವಲಕ್ಷ್ಮಣ ।ವಕ್ತವ್ಯಶ್ಚಾಪಿ ನೃಪತಿರ್ಧರ್ಮೇಷುಸುಸಮಾಹಿತಃ ॥ ೧೧</p>
	<p>ಜಾನಾಸಿ ಚ ಯಥಾ ಶುದ್ಧಾ ಸೀತಾ ತತ್ತ್ವೇನ ರಾಘವ ।ಭಕ್ತ್ಯಾ ಚ ಪರಯಾ ಯುಕ್ತಾ ಹಿತಾ ಚತವ ನಿತ್ಯಶಃ ॥ ೧೨</p>
	<p>ಅಹಂ ಕೃತ್ವಾ ತ್ವಯಾ ವೀರಅಯಶೋಭೀರಣಾ ಜನೇ । ಯಚ್ಚ ತೇ ವಚನೀಯಂ ಸ್ಯಾದಪವಾದಸಮುತ್ಥಿತಮ್ ॥೧೩</p>
	<p>ಮಯಾ ಹಿ ಪರಿಹರ್ತವ್ಯಂ ತ್ವಂ ಹಿ ಮೇಪರಮಾ ಗತಿಃ ।ವಕ್ತವ್ಯಶ್ಚೇತಿ ನೃಪತಿರ್ಧರ್ಮೇಣ ಸುಸಮಾಹಿತಃ ॥ ೧೪</p>
	<p>ಯಥಾ ಭ್ರಾತೃಷು ವರ್ತೇಥಾಸ್ತಥಾಪೌರೇಷು ನಿತ್ಯದಾ ।ಪರಮೋ ಹ್ಯೇಷ ಧರ್ಮಸ್ತೇ ತಸ್ಮಾತ್​ಕೀರ್ತಿರನುತ್ತಮಾ ॥ ೧೫</p>
	<p>ಯತ್ತು ಪೌರಜನೋ ರಾಜನ್​ ಧರ್ಮೇಣಸಮವಾಪ್ನುಯಾತ್​ ।ಅಹಂ ತು ನಾನುಶೋಚಾಮಿ ಸ್ವಶರೀರಂನರರ್ಷಭ ॥ ೧೬</p>
	<p>ಯಥಾಪವಾದಂ ಪೌರಾಣಾಂ ತಥೈವರಘುನಂದನ ।ಪತಿರ್ಹಿ ದೇವತಾ ನಾರ್ಯಾಃ ಪತಿರ್ಬಂಧುಃ ಪತಿರ್ಗುರುಃ ॥ ೧೭</p>
	<p>ಪ್ರಾಣೈರಪಿ ಪ್ರಿಯಂ ತಸ್ಮಾದ್ಧರ್ತುಃ ಕಾರ್ಯಂ ವಿಶೇಷತಃ ।ಇತಿ ಮದ್ವಚನಾದ್ರಾಮೋ ವಕ್ತವ್ಯೋಮಮ ಸಂಗ್ರಹಃ ॥ ೧೮</p>
	<p>ನಿರೀಕ್ಷ್ಯ ಮಾದ್ಯ ಗಚ್ಛ ತ್ವಮೃತುಕಾಲಾತಿವರ್ತಿನೀಮ್ ।ಏವಂ ಬ್ರುವತ್ಯಾಂ ಸೀತಾಯಾಂ ಲಕ್ಷ್ಮಣೋದೀನಚೇತನಃ ॥ ೧೯</p>
	<p>ಶಿರಸಾ ವಂದ್ಯ ಧರಣೀಂ ವ್ಯಾಹರ್ತುಂ ನಶಶಾಕ ಹ । ಪ್ರದಕ್ಷಿಣಂ ಚ ತಾಂ ಕೃತ್ವಾ ರುದನ್ನೇವಮಹಾಸ್ವನಃ ॥ ೨೦</p>
	<p>ಧ್ಯಾತ್ವಾ ಮುಹೂರ್ತಂ ತಾಮಾಹ ಕಿಂ ಮಾಂವಕ್ಷ್ಯಸಿ ಶೋಭನೇ ।ದೃಷ್ಟಪೂರ್ವಂ ನ ತೇ ರೂಪಂ ಪಾದೌದೃಷ್ಟೌ ತವಾನಘೇ ॥ ೨೧</p>
	<p>ಕಥಮತ್ರ ಹಿ ಪಶ್ಯಾಮಿ ರಾಮೇಣ ರಹಿತಾಂವನೇ ।ಇತ್ಯುಕ್ತ್ವಾ ತಾಂ ನಮಸ್ಕೃತ್ಯಪುನರ್ನಾವಮುಪಾರುಹತ್​ ॥ ೨೨</p>
	<p>ಆರುಹ್ಯ ಚ ಪುನರ್ನಾವಂ ನಾವಿಕಂಚಾಭ್ಯಚೋದಯತ್​ ।ಸ ಗತ್ವಾ ಚೋತ್ತರಂ ತೀರಂಶೋಕಭಾರಸಮನ್ವಿತಃ ॥ ೨೩</p>
	<p>ಸಂಮೂಢ ಇವ ದುಃಖೇನರಥಮಧ್ಯಾರುಹದ್​ದ್ರುತಮ್ ।ಮುಹರ್ಮುಹುಃ ಪರಾವೃತ್ಯ ದೃಷ್ಟ್ವಾಸೀತಾಮನಾಥವತ್​ ॥ ೨೪</p>
	<p>ಚೇಷ್ಟಂತೀಂ ಪರತೀರಸ್ಥಾಂ ಲಕ್ಷ್ಮಣಃ ಪ್ರಯಯಾವಥ ।ದೂರಸ್ಥಂ ರಥಮಾಲೋಕ್ಯ ಲಕ್ಷ್ಮಣಂ ಚಮುಹುರ್ಮುಹುಃ ॥ ೨೫</p>
	<p>ನಿರೀಕ್ಷಮಾಣಾಂ ತೂದ್ವಿಗ್ನಾಂ ಸೀತಾಂ ಶೋಕಃಸಮಾವಿಶತ್​ ॥</p>
	<p>ಸಾ ದುಃಖಭಾರಾವನತಾ ಯಶಸ್ವಿನೀಯಶೋಧನಾ ನಾಥಮಪಶ್ಯತೀ ಸತೀ ॥ರುರೋದ ಸಾ ಬರ್ಹಿಣನಾದಿತೇ ವನೇಮಹಾಸ್ವನಂ ದುಃಖಪರಾಯಣಾ ಸತೀ ॥ ೨೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಚತ್ವಾರಿಂಶಃ ಸರ್ಗಃ</p>
	
	
	<p>ಏಕೋನಪಂಚಾಶಃ ಸರ್ಗಃವಾಲ್ಮೀಕ್ಯಾಶ್ರಮಪ್ರವೇಶಃ ೨೪ ಶ್ಲೋಕಗಳು</p>
	<p>ಸೀತಾಂ ರುದಂತೀಂ ದೃಷ್ಟ್ವಾ ತಾಂ ತತ್ರವೈ ಮುನಿದಾರಕಾಃ ।ಪ್ರಾದ್ರವನ್​ ಯತ್ರ ಭಗವಾನಾಸ್ತೇವಾಲ್ಮೀಕಿರುಗ್ರಧೀಃ ॥ ೧</p>
	<p>ಅಭಿವಾದ್ಯ ಮುನೇಃ ಪಾದೌ ಮುನಿಪುತ್ರಾ ಮಹರ್ಷಯೇ ।ಸರ್ವ ನಿವೇದಯಾಮಾಸ್ತಸ್ಯಾಸ್ತು ರುದಿತಸ್ವನಮ್ ॥ ೨</p>
	<p>ಅದೃಷ್ಟಪೂರ್ವಾ ಭಗವಾನ್​ ಕಸ್ಯಾಪ್ಯೇಷಾಮಹಾತ್ಮನಃ ।ಪತ್ನೀ ಶ್ರೀರಿವ ಸಂಮೋಹಾದ್ವಿರೌತಿವಿಕೃತಾನನಾ ॥ ೩</p>
	<p>ಭಗವನ್​ ಸಾಧು ಪಶ್ಯ ತ್ವಂ ದೇವತಾಮಿವಖಾಚ್ಚ್ಯುತಾಮ್ ।ನದ್ಯಾಸ್ತು ತೀರೇ ಭಗವನ್​ ವರಸ್ತ್ರೀ ಕಾಪಿದುಃಖಿತಾ ॥ ೪</p>
	<p>ದುಷ್ಟಾಸ್ಮಾಭಿಃ ಪ್ರರುದಿತಾ ದೃಢಂಶೋಕಪರಾಯಣಾ ।ಅನರ್ಹಾ ದುಃಖಶೋಕಾಭ್ಯಾಮೇಕಾ ದೀನಾಹ್ಯನಾಥವತ್​ ॥ ೫</p>
	<p>ನ ಹ್ಯೇನಾಂ ಮಾನುಷೀಂ ವಿದ್ಮಃ ಸತ್ಕ್ರಿಯಾಸ್ಯಾಃ ಪ್ರಯುಜ್ಯತಾಮ್ । ಆಶ್ರಮಸ್ಯಾವಿದೂರೇ ಚ ತ್ವಾಮಿಯಂಶರಣಂ ಗತಾ ॥ ೬</p>
	<p>ತ್ರಾತಾರಮಿಚ್ಛತೇ ಸಾಧ್ವೀಭಗವಂಸ್ತ್ರಾತುಮರ್ಹಸಿ ।ತೇಷಾಂ ತು ವಚನಂ ಶ್ರುತ್ವಾ ಬುದ್ಧ್ಯಾ ನಿಶ್ಚಿತ್ಯ ಧರ್ಮವಿತ್​ ॥ ೭</p>
	<p>ತಪಸಾ ಲಬ್ಧಚಕ್ಷುಷ್ಮಾನ್​ ಪ್ರಾದ್ರವದ್ಯತ್ರಮೈಥಿಲೀ ।ತಂ ಪ್ರಯಾಂತಮಭಿಪ್ರೇತ್ಯ ಶಿಷ್ಯಾ ಹ್ಯೇನಂ ಮಹಾಮತಿಮ್ ॥ ೮</p>
	<p>ತಂ ತು ದೇಶಮಭಿಪ್ರೇತ್ಯ ಕಿಂಚಿತ್​ಪದ್ಭ್ಯಾಂ ಮಹಾಮತಿಃ ।ಅರ್ಘ್ಯಮಾದಾಯ ರುಚಿರಂಜಾಹ್ನವೀತೀರಮಾಗಮತ್​ ॥ ೯</td>
	<p>ದದರ್ಶ ರಾಘವಸ್ಯೇಷ್ಟಾಂ ಸೀತಾಂಪತ್ನೀಮನಾಥವತ್​ ।ತಾಂ ಸೀತಾಂ ಶೋಕಭಾರಾರ್ತಾಂವಾಲ್ಮೀಕಿರ್ಮುನಿಪುಂಗವಃ ॥ ೧೦</td>
	<p>ಉವಾಚ ಮಧುರಾಂ ವಾಣೀಂ ಹ್ಲಾದಯನ್ನಿವತೇಜಸಾ ।ಸ್ನುಷಾ ದಶರಥಸ್ಯ ತ್ವಂ ರಾಮಸ್ಯ ಮಹಿಷೀ ಪ್ರಿಯಾ ॥ ೧೧</p>
	<p>ಜನಕಸ್ಯ ಸುತಾ ರಾಜ್ಞಃ ಸ್ವಾಗತಂ ತೇಪತಿವ್ರತೇ ।ಆಯಾಂತೀ ಚಾಸಿ ವಿಜ್ಞಾತಾ ಮಯಾ ಧರ್ಮಸಮಾಧಿನಾ ॥ ೧೨</p>
	<p>ಕಾರಣಂ ಚೈವ ಸರ್ವಂ ಮೇಹೃದಯೇನೋಪಲಕ್ಷಿತಮ್ ।ತವ ಚೈವ ಮಹಾಭಾಗೇ ವಿದಿತಂ ಮಮ ತತ್ತ್ವತಃ ॥ ೧೩</p>
	<p>ಸರ್ವಂ ಚ ವಿದಿತಂ ಮಹ್ಯಂ ತ್ರೈಲೋಕ್ಯೇಯದ್ಧಿ ವರ್ತತೇ ।ಅಪಾಪಾಂ ವೇದ್ಮಿ ಸೀತೇ ತ್ವಾಂ ತಪೋಲಬ್ಧೇನಚಕ್ಷುಷಾ ॥ ೧೪</p>
	<p>ವಿಸ್ರಬ್ಧಾ ಭವ ವೈದೇಹಿ ಸಾಂಪ್ರತಂ ಮಯಿವರ್ತಸೇ ।ಆಶ್ವಮಸ್ಯಾವಿದೂರೇ ಮೇ ತಾಪಸ್ಯಸ್ತಪಸಿ ಸ್ಥಿತಾಃ ॥ ೧೫</p>
	<p>ತಾಸ್ತ್ವಾಂ ವಸ್ತೇ ಯಥಾ ವತ್ಸಂಪಾಲಯಿಷ್ಯಂತಿ ನಿತ್ಯಶಃ ।ಇದಮರ್ಘ್ಯಂ ಪ್ರತೀಚ್ಛ ತ್ವಂ ವಿಸ್ರಬ್ಧಾ ವಿಗತಜ್ವರಾ ॥ ೧೬</p>
	<p>ಯಥಾ ಸ್ವಗೃಹಮಭ್ಯೇತ್ಯ ವಿಷಾದಂ ಚೈವಮಾ ಕಥಾಃ ।ಶ್ರುತ್ವಾ ತು ಭಾಷಿತಂ ಸೀತಾ ಮುನೇಃಪರಮಮದ್ಭುತಮ್ ॥ ೧೭</p>
	<p>ಶಿರಸಾ ವಂದ್ಯ ಚರಣೌ ತಥೇತ್ಯಾಹ ಕೃತಾಂಜಲಿ।ತಂ ಪ್ರಯಾಂತಂ ಮುನಿಂ ಸೀತಾ ಪ್ರಾಂಜಲಿಃ ಪೃಷ್ಠತೋಽನ್ವಗಾತ್​ ॥ ೧೮</p>
	<p>ತಂ ದೃಷ್ಟ್ವಾ ಮುನಿಮಾಯಾಂತಂವೈದೇಹ್ಯಾ ಮುನಿಪತ್ನಯಃ ।ಉಪಾಜಗ್ಮುರ್ಮುದಾ ಯುಕ್ತಾ ವಚನಂ ಚೇದಮಬ್ರುವನ್​ ॥ ೧೯</p>
	<p>ಸ್ವಾಗತಂ ತೇ ಮುನಿಶ್ರೇಷ್ಠ ಚಿರಸ್ಯಾಗಮನಂ ಚ ತೇ ।ಅಭಿವಾದಯಾಮಾಸ್ತ್ವಾಂ ಸರ್ವಾ ಉಚ್ಯತಾಂಕಿಂ ಚ ಕುರ್ಮಹೇ ॥ ೨೦</p>
	<p>ತಾಸಾಂ ತದ್ವಚನಂ ಶ್ರುತ್ವಾವಾಲ್ಮೀಕಿರಿದಮಬ್ರವೀತ್​ ।ಸೀತೇಯಂ ಸಮನುಪ್ರಾಪ್ತಾ ಪತ್ನೀರಾಮಸ್ಯ ಧೀಮತಃ ॥ ೨೧</p>
	<p>ಸ್ನುಷಾ ದಶರಥಸ್ಯೈಷಾ ಜನಕಸ್ಯ ಸುತಾಸತೀ ।ಅಪಾಪಾ ಪತಿನಾ ತ್ಯಕ್ತಾ ಪರಿಪಾಲ್ಯಾ ಮಯಾಸದಾ ॥ ೨೨</p>
	<p>ಇಮಾಂ ಭವತ್ಯಃ ಪಶ್ಯಂತು ಸ್ನೇಹೇನಪರಮೇಣ ಹಿ ।ಗೌರವಾನ್ಮಮ ವಾಕ್ಯಾಚ್ಚ ಪೂಜ್ಯಾ ವೋಽಸ್ತು ವಿಶೇಷತಃ ॥ ೨೩</p>
	<p>ಮುಹುರ್ಮುಹುಶ್ಚ ವೈದೇಹೀಂ ಪ್ರಣಿಧಾಯ ಮಹಾಯಶಾಃ ।ಸ್ವಮಾಶ್ರಮಂ ಶಿಷ್ಯವೃತಃ ಪುನರಾಯಾನ್ಮಹಾತಪಾಃ ॥ ೨೪</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಚತ್ವಾರಿಂಶಃ ಸರ್ಗಃ</p>
	
	
	<p>ಪಂಚಾಶಃ ಸರ್ಗಃಸುಮಂತ್ರರಹಸ್ಯಕಥನಮ್೨೦ ಶ್ಲೋಕಗಳು</p>
	<p>ದೃಷ್ಟ್ವಾ ತು ಮೈಥಿಲೀಂ ಸೀತಾಮಾಶ್ರಮೇಸಂಪ್ರವೇಶಿತಾಮ್ ।ಸಂತಾಪಮಗಮದ್ಘೋರಂ ಲಕ್ಷ್ಮಣೋದೀನಚೇತನಃ ॥ ೧</p>
	<p>ಅಬ್ರವೀಚ್ಚ ಮಹಾತೇಜಾಃ ಸುಮಂತ್ರಂಮಂತ್ರಸಾರಥಿಮ್ । ಸೀತಾಸಂತಾಪಜಂ ದುಃಖಂ ಪಶ್ಯ ರಾಮಸ್ಯ ಸಾರಥೇ ॥ ೨</p>
	<p>ತತೋ ದುಃಖತರಂ ಕಿಂ ನು ರಾಘವಸ್ಯ ಭವಿಷ್ಯತಿ ।ಪತ್ನೀಂ ಶುದ್ಧಸಮಾಚಾರಾಂ ವಿಸೃಜ್ಯ ಜನಕಾತ್ಮಜಾಮ್ ॥ ೩</p>
	<p>ವ್ಯಕ್ತಂ ದೈವಾದಹಂ ಮನ್ಯೇ ರಾಘವಸ್ಯವಿನಾಭವಮ್ ।ವೈದೇಹ್ಯಾ ಸಾರಥೇ ನಿತ್ಯಂ ದೈವಂ ಹಿದುರತಿಕ್ರಮಮ್ ॥ ೪</p>
	<p>ಯೋ ಹಿ ದೇವಾನ್​ ಸಗಂಧರ್ವಾನಸುರಾನ್​ಸಹ ರಾಕ್ಷಸೈಃ ।ನಿಹನ್ಯಾದ್ರಾಘವಃ ಕ್ರುದ್ಧಃ ಸದೈವಮನುವರ್ತತೇ ॥ ೫</p>
	<p>ಪುರಾ ರಾಮಃ ಪಿತುರ್ವಾಕ್ಯಾದ್ದಂಡಕೇವಿಜನೇ ವನೇ ।ಉಷಿತ್ವಾ ನವ ವರ್ಷಾಣಿ ಪಂಚ ಚೈವಮಹಾವನೇ ॥ ೬</p>
	<p>ತತೋ ದುಃಖತರಂ ಭೂಯಃ ಸೀತಯಾವಿಪ್ರವಾಸನಮ್ ।ಪೌರಾಣಾಂ ವಚನಂ ಶ್ರುತ್ವಾ ನೃಶಂಸಂಪ್ರತಿಭಾತಿ ಮೇ ॥ ೭</p>
	<p>ಕೋ ನು ಧರ್ಮಾಶ್ರಯಃ ಸೂತಕರ್ಮಣ್ಯಸ್ಮಿನ್​ ಯಶೋಹರೇ ।ಮೈಥಿಲೀಂ ಪ್ರತಿ ಸಂಪ್ರಾಪ್ತಃ ಪೌರೈರ್ಹೀನಾರ್ಥವಾದಿಭಿಃ ॥ ೮</p>
	<p>ಏತಾ ವಾಚೋ ಬಹುವಿಧಾಃ ಶ್ರುತ್ವಾಲಕ್ಷ್ಮಣಭಾಷಿತಾಃ ।ಸುಮಂತ್ರಃ ಶ್ರದ್ಧಯಾ ಪ್ರಾಜ್ಞೋವಾಕ್ಯಮೇತದುವಾಚ ಹ ॥ ೯ ನ ಸಂತಾಪಸ್ತ್ವಯಾ ಕಾರ್ಯಃ ಸೌಮಿತ್ರೇಮೈಥಿಲೀಂ ಪ್ರತಿ ।ದೃಷ್ಟಮೇತತ್​ ಪುರಾ ವಿಪ್ರೈಃ ಪಿತುಸ್ತೇಲಕ್ಷ್ಮಣಾಗ್ರತಃ ॥ ೧೦</p>
	<p>ಭವಿಷ್ಯತಿ ದೃಢಂ ರಾಮೋದುಃಖಪ್ರಾಯೋ ವಿಸೌಖ್ಯಭಾಕ್​ ।ಪ್ರಾಪ್ಸ್ಯತೇ ಚ ಮಹಾಬಾಹುರ್ವಿಪ್ರಯೋಗಂ ಪ್ರಿಯೈರ್ಧು್ರವಮ್ ॥ ೧೧</p>
	<p>ತ್ವಾಂ ಚೈವ ಮೈಥಿಲೀಂ ಚೈವಶತ್ರುಘ್ನಭರತಾವುಭೌ ।ಸಂತ್ಯಜಿಷ್ಯತಿ ಧರ್ಮಾತ್ಮಾ ಕಾಲೇನ ಮಹತಾಮಹಾನ್​ ॥ ೧೨</p>
	<p>ಇದಂ ತ್ವಯಿ ನ ವಕ್ತವ್ಯಂ ಸೌಮಿತ್ರೇಭರತೇಽಪಿ ವಾ ।ರಾಜ್ಞಾ ವೋ ವ್ಯಾಹೃತಂ ವಾಕ್ಯಂ ದುರ್ವಾಸಾಯದುವಾಚ ಹ ॥ ೧೩</p>
	<p>ಮಹಾಜನಸಮೀಪೇ ಚ ಮಮ ಚೈವನರರ್ಷಭ ।ಋಷಿಣಾ ವ್ಯಾಹೃತಂ ವಾಕ್ಯಂ ವಸಿಷ್ಠಸ್ಯ ಚಸಂನಿಧೌ ॥ ೧೪</p>
	<p>ಋಷೇಸ್ತು ವಚನಂ ಶ್ರುತ್ವಾ ಮಾಮಾಹಪುರುಷರ್ಷಭಃ ।ಸೂತ ನ ಕ್ವಚಿದೇವಂ ತೇ ವಕ್ತವ್ಯಂಜನಸಂನಿಧೌ ॥ ೧೫</p>
	<p>ತಸ್ಯಾಹಂ ಲೋಕಪಾಲಸ್ಯ ವಾಕ್ಯಂ ತತ್​ಸುಸಮಾಹಿತಃ ।ನೈವ ಜಾತ್ವನೃತಂ ಕಾರ್ಯಮಿತಿ ಮೇ ಸೌಮ್ಯ ದರ್ಶನಮ್ ॥ ೧೬</p>
	<p>ಸರ್ವಥೈವ ನ ವಕ್ತವ್ಯಂ ಮಯಾ ಸೌಮ್ಯತವಾಗ್ರಹಃ ।ಯದಿ ತೇ ಶ್ರವಣೇ ಶ್ರದ್ಧಾ ಶ್ರೂಯತಾಂ ರಘುನಂದನ ॥ ೧೭</p>
	<p>ಯದ್ಯಪ್ಯಹಂ ನರೇಂದ್ರೇಣ ರಹಸ್ಯಂಶ್ರಾವಿತಃ ಪುರಾ ।ತಥಾಪ್ಯುದಾಹರಿಷ್ಯಾಮಿ ದೈವಂ ಹಿದುರತಿಕ್ರಮಮ್ ॥ ೧೮</p>
	<p>ಯೇನೇದಮೀದೃಶಂ ಪ್ರಾಪ್ತಂ ದುಃಖಂ ಶೋಕಸಮನ್ವಿತಮ್ ।ನ ತ್ವಯಾ ಭರತೇವಾಚ್ಯಂಶತ್ರುಘ್ನಸ್ಯಾಪಿ ಸಂನಿಧೌ ॥ ೧೯</p>
	<p>ತಚ್ಛ್ರುತ್ವಾಭಾಷಿತಂ ತಸ್ಯ ಗಂಭೀರಾರ್ಥಪದಂ ಮಹತ್​ ।ತಥ್ಯಂ ಬ್ರೂಹೀತಿ ಸೌಮಿತ್ರಿಃ ಸೂತಂವಾಕ್ಯಮಥಾಬ್ರವೀತ್​ ॥ ೨೦</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಾಶಃ ಸರ್ಗಃ</p>
	
	
	<p>ಏಕಪಂಚಾಶಃ ಸರ್ಗಃದುರ್ವಾಸೋವಾಕ್ಯಕಥನಮ್೩೦ ಶ್ಲೋಕಗಳು</p>
	<p>ತಥಾ ಸಂಚೋದಿತಃ ಸೂತೋಲಕ್ಷ್ಮಣೇನ ಮಹಾತ್ಮಾನಾ ।ತದ್ವಾಕ್ಯಮೃಷಿಣಾ ಪ್ರೋಕ್ತಂವ್ಯಾಹರ್ತುಮುಪಚಕ್ರಮೇ ॥</p>
	<p>ಪುರಾ ನಾಮ್ನಾ ಹಿ ದುರ್ವಾಸಾ ಅತ್ರೇಃ ಪುತ್ರೋ ಮಹಾಮುನಿಃ ।</p>
	<p>ವಸಿಷ್ಠಾಶ್ರಮೇ ಪುಣ್ಯೇ ವಾರ್ಷಿಕ್ಯಂಸಮುವಾಸ ಹ ॥ ೨</p>
	<p>ತಮಾಶ್ರಮಂ ಮಹಾತೇಜಾಃ ಪಿತಾ ತೇಸುಮಹಾಯಶಾಃ ।ಪುರೋಹಿತಂ ಮಹಾತ್ಮಾನಂದಿದೃಕ್ಷುರುಗಮತ್​ ಸ್ವಯಮ್ ॥ ೩</p>
	<p>ಸ ದೃಷ್ಟ್ವಾ ಸೂರ್ಯಸಂಕಾಶಂಜ್ವಲಂತಮಿವ ತೇಜಸಾ ।ಉಪವಿಷ್ಟಂ ವಸಿಷ್ಠಸ್ಯ ಸವ್ಯಪಾರ್ಶೆ್ವÃಮಹಾಮುನಿಮ್ ॥ ೪</p>
	<p>ತೌ ಮುನೀ ತಾಪಸಶ್ರೇಷ್ಠೌ ವಿನೀತೋಹ್ಯಭ್ಯವಾದಯತ್​ ।ಸ ತಾಭ್ಯಾಂ ಪೂಜಿತೋ ರಾಜಾಸ್ವಾಗತೇನಾಸನೇನ ಚ ॥ ೫</p>
	<p>ಪಾದ್ಯೇನ ಫಲಮೂಲೈಶ್ಚ ಉವಾಚ ಮುನಿಭಿಃ ಸಹ ।ತೇಷಾಂ ತತ್ರೋಪವಿಷ್ಟಾನಾಂ ತಾಸ್ತಾಃ ಸುಮಧುರಾಃ ಕಥಾಃ ॥ ೬</p>
	<p>ಬಭೂವುಃ ಪರಮರ್ಷೀಣಾಂ ಮಧ್ಯಾದಿತ್ಯಗತೇಽಹನಿ ।ತತಃ ಕಥಾಯಾಂ ಕಸ್ಯಾಂಚಿತ್​ ಪ್ರಾಂಜಲಿಃ ಪ್ರಗ್ರಹೋ ನೃಪಃ ॥ ೭</p>
	<p>ಉವಾಚ ತಂ ಮಹಾತ್ಮಾನಮತ್ರೇಃ ಪುತ್ರಂ ತಪೋಧನಮ್ ।ಭಗವನ್​ ಕಿಂಪ್ರಮಾಣೇನ ಮಮವಂಶೋ ಭವಿಷ್ಯತಿ ॥ ೮</p>
	<p>ಕಿಮಾಯುಶ್ಚ ಹಿ ಮೇ ರಾಮಃ ಪುತ್ರಾಶ್ಚಾನ್ಯೇ ಕಿಮಾಯುಷಃ । ರಾಮಸ್ಯ ಚ ಸುತಾ ಯೇಸ್ಯುಸ್ತೇಷಾಮಾಯುಃ ಕಿಯದ್ಭವೇತ್​ ॥೯</p>
	<p>ಕಾಮ್ಯಯಾ ಭಗವನ್​ ಬ್ರೂಹಿ ವಂಶಸ್ಯಾಸ್ಯ ಗತಿಂ ಮಮ ।ತಚ್ಛ್ರುತ್ವಾ ವ್ಯಾಹೃತಂ ವಾಕ್ಯಂ ರಾಜ್ಞೋದಶರಥಸ್ಯ ಚ ॥ ೧೦</p>
	<p>ದುರ್ವಾಸಾಃ ಸುಮಹಾತೇಜಾವ್ಯಾಹರ್ತುಮುಚಕ್ರಮೇ ।ಶೃಣು ರಾಜನ್​ ಪುರಾವೃತ್ತಂ ತಥಾದೈವಾಸುರೇ ಯುಧಿ ॥ ೧೧</p>
	<p>ದೈತ್ಯಾಃ ಸುರೈರ್ಭರ್ತ್ಸ್ಯಮಾನಾಭೃಗುಪತ್ನೀಂ ಸಮಾಶ್ರಿತಾಃ ।ತಯಾ ದತ್ತಾಭಯಾಸ್ತತ್ರನ್ಯವಸನ್ನಭಯಾಸ್ತದಾ ॥ ೧೨</p>
	<p>ತಯಾ ಪರಗೃಹೀತಾಂಸ್ತಾನ್​ ದೃಷ್ಟ್ವಾಕ್ರುದ್ಧಃ ಸುರೇಶ್ವರಃ ।ಚಕ್ರೇಣ ಶಿತಧಾರೇಣ ಭೃಗುಪತ್ನ್ಯಾಃಶಿರೋಽಹರತ್​ ॥ ೧೩</p>
	<p>ತತಸ್ತಾಂ ನಿಹತಾಂ ದೃಷ್ಟ್ವಾ ಪತ್ನೀಭೃಗುಕುಲೋದ್ವಹಃ ।ಶಶಾಪ ಸಹಸಾ ಕ್ರುದ್ಧೋ ವಿಷ್ಣುಂರಿಪುಕುಲಾರ್ದನಮ್ ॥ ೧೪</p>
	<p>ಯಸ್ಮಾದವಧ್ಯಾಂ ಮೇ ಪತ್ನೀಮವಧೀಃ ಕ್ರೋಧಮೂರ್ಛಿತಃ ।ತಸ್ಮಾತ್ತ್ವಂ ಮಾನುಷೇ ಲೋಕೇ ಜನಿಷ್ಯಸಿ ಜನಾರ್ದನ ॥ ೧೫</p>
	<p>ತತ್ರ ಪತ್ನೀವಿಯೋಗಂ ತ್ವಂ ಪ್ರಾಪ್ಸ್ಯಸೇ ಬಹುವಾರ್ಷಿಕಮ್ । ಶಾಪಾಭಿಹಚೇತಾಃ ಸ ಸ್ವಾತ್ಮನಾಭಾವಿತೋಽಭವತ್​ ॥ ೧೬</p>
	<p>ಅರ್ಚಯಾಮಾಸ ತಂ ದೇವಂ ಭೃಗುಃ ಶಾಪೇನ ಪೀಡಿತಃ ।ತಪಸರಾಧಿತೋ ದೇವೋಹ್ಯಬ್ರವೀದ್ಭಕ್ತವತ್ಸಲಃ ॥ ೧೭</p>
	<p>ಲೋಕಾನಾಂ ಸಂಪ್ರಿಯಾರ್ಥಂ ತು ತಂ ಶಾಪಂಗ್ರಾಹ್ಯಮುಕ್ತವಾನ್​ ।ಇತಿ ಶಪ್ತೋ ಮಹಾತೇಜಾ ಭೃಗುಣಾಪೂರ್ವಜನ್ಮನಿ ॥ ೧೮</p>
	<p>ಇಹಾಗತೋ ಹಿ ಪುತ್ರತ್ವಂ ತವ ಪಾರ್ಥಿವಸತ್ತಮ ।ರಾಮ ಇತ್ಯಭಿವಿಖ್ಯಾತಸ್ತ್ರಿಷು ಲೋಕೇಷುಮಾನದ ॥ ೧೯</p>
	<p>ತತ್ಫಲಂ ಪ್ರಾಪ್ಸ್ಯತೇ ಚಾಪಿಭೃಗುಶಾಪಕೃತಂ ಮಹತ್​ ।ಅಯೋಧ್ಯಾಯಾಃ ಪತೀ ರಾಮೋದೀರ್ಘಕಾಲಂ ಭವಿಷ್ಯತಿ ॥ ೨೦</p>
	<p>ತತ್ರ ಪತ್ನೀವಿಯೋಗಂ ಚ ದೀರ್ಘಕಾಲಂ ಗಮಿಷ್ಯತಿ ।ಸುಖಿನಶ್ಚ ಸಮೃದ್ಧಾಶ್ಚ ಭವಿಷ್ಯಂತಸ್ಯ ಯೇಽನುಗಾಃ ॥ ೨೧</p>
	<p>ದಶ ವರ್ಷಸಹಸ್ರಾಣಿ ದಶವರ್ಷಶತಾನಿ ಚ।ರಾಮೋ ರಾಜ್ಯಮುಪಾಸಿತ್ವಾ ಬ್ರಹ್ಮಲೋಕಂಗಮಿಷ್ಯತಿ ॥ ೨೨</p>
	<p>ಸಮೃದ್ಧೈಶ್ಚಾಶ್ವಮೇಧೈಶ್ಚ ಇಷ್ಟ್ವಾಪರಮದುರ್ಜಯಃ ।ರಾಜವಂಶಾಂಶ್ಚ ಬಹುಶೋ ಬಹೂನ್​ಸಂಸ್ಥಾಪಯಿಷ್ಯತಿ ॥ ೨೩</p>
	<p>ದ್ವೌ ಪುತ್ರೌ ತು ಭವಿಷ್ಯೇತೇ ಸೀತಾಯಾಂರಾಘವಸ್ಯ ತು ।ಅನ್ಯತ್ರ ನ ತ್ವಯೋಧ್ಯಾಯಾಂ ಸತ್ಯಮೇತನ್ನ ಸಂಶಯಃ ॥ ೨೪</p>
	<p>ಸೀತಾಯಾಶ್ಚ ತತಃ ಪುತ್ರಾವಭಿಷೇಕ್ಷ್ಯತಿ ರಾಘವಃ ।ಸ ಸರ್ವಮಖಿಲಂ ರಾಜ್ಞೋ ವಂಶಸ್ಯಾಹಗತಾಗತಮ್ ॥ ೨೫</p>
	<p>ಆಖ್ಯಾಯ ಸುಮಹಾತೇಜಾಸ್ತೂಷ್ಣೀಮಾಸೀನ್ಮಹಾಮುನಿಃ।ತೂಷ್ಣೀಂಭೂತೇ ತದಾ ತಸ್ಮಿನ್​ ರಾಜಾದಶರಥೋ ಮುನೌ ॥ ೨೬</p>
	<p>ಅಭಿವಾದ್ಯ ಮಹಾತ್ಮಾನೌ ಪುನರಾಯಾತ್​ಪುರೋತ್ತಮಮ್ ।ಏತದ್ವಚೋ ಮಯಾ ತತ್ರ ಮುನಿನಾ ವ್ಯಾಹೃತಂ ಪುರಾ ॥ ೨೭</p>
	<p>ಶ್ರುತಂ ಹೃದಿ ಚ ನಿಕ್ಷಿಪ್ತಂ ನಾನ್ಯಥಾತದ್ಭವಿಷ್ಯತಿ ।ಏವಂ ಗತೇ ನ ಸಂತಾಪಂ ಕರ್ತುಮರ್ಹಸಿ ರಾಘವ ॥ ೨೮</p>
	<p>ಸೀತಾರ್ಥೇ ರಾಘವಾರ್ಥೇ ವಾ ದೃಢೋ ಭವನರೋತ್ತಮ ।ಶ್ರುತ್ವಾ ತು ವ್ಯಾಹೃತಂ ವಾಕ್ಯಂ ಸೂತಸ್ಯ ಪರಮಾದ್ಭುತಮ್ ॥ ೨೯</p>
	<p>ಪ್ರಹರ್ಷಮತುಲಂ ಲೇಭೇ ಸಾಧು ಸಾಧ್ವಿತಿ ಚಾಬ್ರವೀತ್​ ।ತತಃ ಸಂವದತೋರೇವಂ ಸೂತಲಕ್ಷ್ಮಣಯೋಃ ಪಥಿ ॥ ೩೦</p>
	<p>ಅಸ್ತಮರ್ಕೇ ಗತೇ ವಾಸಂ ಕೇಶಿನ್ಯಾಂತಾವಥೋಷತುಃ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಪಂಚಾಶಃ ಸರ್ಗಃ</p>
	
	
	<p>ದ್ವಿಪಂಚಾಶಃ ಸರ್ಗಃರಾಮಸಮಾಧಾನಮ್೧೯ ಶ್ಲೋಕಗಳು</p>
	<p>ತತ್ರ ತಾಂ ರಜನೀಮುಷ್ಯ ಕೇಶಿನ್ಯಾಂರಘುನಂದನಃ ।ಪ್ರಭಾತೇ ಪುನರುತ್ಥಾಯ ಲಕ್ಷ್ಮಣಃ ಪ್ರಯಯೌ ತದಾ ॥ ೧</p>
	<p>ತತೋರ್ಽಧದಿವಸೇ ಪ್ರಾಪ್ತೇ ಪ್ರವಿವೇಶಮಹಾರಥಃ ।ಅಯೋಧ್ಯಾಂ ರತ್ನಸಂಪೂರ್ಣಾಂಹೃಷ್ಟಪುಷ್ಟಜನಾವೃತಾಮ್ ॥ ೨</p>
	<p>ಸೌಮಿತ್ರಿಸ್ತು ಪರಂ ದೈನ್ಯಂ ಜಗಾಮಸುಮಹಾಮತಿಃ ।ರಾಮಪಾದೌ ಸಮಾಸಾದ್ಯ ವಕ್ಷ್ಯಾಮಿ ಕಿಮಹಂಗತಃ ॥ ೩</p>
	<p>ತಸ್ಮೈವಂ ಚಿಂತಮಾನಸ್ಯ ಭವನಂಶಶಿಸಂನಿಭಮ್ ।ರಾಮಸ್ಯ ಪರಮೋದಾರಂ ಪುರಸ್ತಾತ್​ಸಮದೃಶ್ಯತ ॥ ೪</p>
	<p><span>ರಾಜ್ಞಸ್ತು ಭವನದ್ವಾರಿ ಸೋಽವತೀರ್ಯ ನರೋತ್ತಮಃ ।ಅವಙ್ಮುಖೋ ದೀನಮನಾಃ ಪ್ರವಿವೇಶಾನಿವಾರಿತಃ ॥ ೫ ಸ ದೃಷ್ಟ್ವಾ ರಾಘವಂ ದೀನಮಾಸೀನಂಪರಮಾಸನೇ ।ನೇತ್ರಾಭ್ಯಾಮಶ್ರುಪೂರ್ಣಾಭ್ಯಾಂದದರ್ಶಾಗ್ರಜಮಗ್ರತಃ ॥ </span>೬</p>
	<p>ಜಗ್ರಾಹ ಚರಣೌ ತಸ್ಯ ಲಕ್ಷ್ಮಣೋದೀನಚೇತನಃ ।ಉವಾಚ ದೀನಯಾ ವಾಚಾ ಪ್ರಾಂಜಲಿಃ ಸುಸಮಾಹಿತಃ ॥ ೭</p>
	<p>ಆರ್ಯಸ್ಯಾಜ್ಞಾಂ ಪುರಸ್ಕೃತ್ಯ ವಿಸೃಜ್ಯ ಜನಕಾತ್ಮಜಾಮ್ ।ಗಂಗಾತೀರೇ ಯಥೋದ್ದಿಷ್ಟೇವಾಲ್ಮೀಕೇರಾಶ್ರಮೇ ಶುಚೌ ॥ ೮</p>
	<p>ತತ್ರ ತಾಂ ಚ ಶುಭಾಚಾರಾಮಾಶ್ರಮಾಂತೇಯಶಸ್ವಿನೀಮ್ ।ಪುನರಪ್ಯಾಗತೋ ವೀರಪಾದಮೂಲಮುಪಾಸಿತುಮ್ ॥ ೯</p>
	<p>ಮಾ ಶುಚಃ ಪುರುಷವ್ಯಾಘ್ರ ಕಾಲಸ್ಯ ಗತಿರೀದೃಶೀ ।ತ್ವದ್ವಿಧಾ ನ ಹಿ ಶೋಚಂತಿ ಬುದ್ಧಿಮಂತೋಮನಸ್ವಿನಃ ॥ ೧೦</p>
	<p>ಸರ್ವೇ ಕ್ಷಯಾಂತಾ ನಿಚಯಾಃ ಪತನಾಂತಾಃಸಮುಚ್ಛ್ರಯಾಃ ।ಸಂಯೋಗಾ ವಿಪ್ರಯೋಗಾಂತಾಮರಣಾಂತಂ ಚ ಜೀವಿತಮ್ ॥ ೧೧</p>
	<p>ತಸ್ಮಾತ್​ ಪುತ್ರೇಷು ದಾರೇಷು ಮಿತ್ರೇಷುಚ ಧನೇಷು ಚ ।ನಾತಿಪ್ರಸಂಗಃ ಕರ್ತವ್ಯೋವಿಪ್ರಯೋಗೋ ಹಿ ತೈರ್ಧು್ರವಮ್ ॥ ೧೨</p>
	<p>ಶಕ್ತಸ್ತ್ವಮಾತ್ಮನಾತ್ಮಾನಂ ವಿನೇತುಂಮನಸೈವ ಹಿ ।ಲೋಕಾನ್​ ಸರ್ವಾಂಶ್ಚ ಕಾಕುತ್ಸ್ಥ ಕಿಂಪುನಃ ಶೋಕಮಾತ್ಮನಃ ॥ ೧೩</p>
	<p>ನೇದೃಶೇಷು ವಿಮುಹ್ಯಂತಿ ತ್ವದ್ವಿಧಾಃ ಪುರುಷರ್ಷಭಾಃ ।ಅಪವಾದಃ ಸ ಕಿಲ ತೇ ಪುನರೇಷ್ಯತಿರಾಘವ ॥ ೧೪</p>
	<p>ಯದರ್ಥಂ ಮೈಥಿಲೀ ತ್ಯಕ್ತ್ವಾಅಪವಾದಭಯಾನ್ನೃಪ ।ಸೋಽಪವಾದಃ ಪುರೇ ರಾಜನ್​ ಭವಿಷ್ಯತಿ ನಸಂಶಯಃ ॥ ೧೫</p>
	<p>ಸ ತ್ವಂ ಪುರುಷಶಾರ್ದೂಲ ಧೈರ್ಯೇಣಸುಸಮಾಹಿತಃ ।ತ್ಯಜೈನಾಂ ದುರ್ಬಲಾಂ ಬುದ್ಧಿಂ ಸಂತಾಪಂ ಮಾಕುರುಷ್ವ ಹ ॥ ೧೬</p>
	<p>ಏವಮುಕ್ತಃ ಸ ಕಾಕುತ್ಸ್ಥೋಲಕ್ಷ್ಮಣೇನ ಮಹಾತ್ಮನಾ ।ಉವಾಚ ಪರಯಾ ಪ್ರೀತ್ಯಾ ಸೌಮಿತ್ರಂಮಿತ್ರವತ್ಸಲಃ ॥ ೧೭</p>
	<p>ಏವಮೇತನ್ನರಶ್ರೇಷ್ಠ ಯಥಾ ವದಸಿ ಲಕ್ಷ್ಮಣ ।ಪರಿತೋಷಶ್ಚ ಮೇ ವೀರ ಮಮಕಾರ್ಯಾನುಶಾಸನೇ ॥ ೧೮</p>
	<p>ನಿರ್ವೃತಿಶ್ಚಾಗತಾ ಸೌಮ್ಯ ಸಂತಾಪಶ್ಚನಿರಾಕೃತಃ ।ಭವದ್ವಾಕ್ಯೈಃ ಸುರುಚಿರೈರನುನೀತೋಽಸ್ಮಿ ಲಕ್ಷ್ಮಣ ॥ ೧೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಪಂಚಾಶಃ ಸರ್ಗಃ</p>
	
	
	<p>ತ್ರಿಪಂಚಾಶಃ ಸರ್ಗಃನೃಗಶಾಪಕಥನಮ್ ೨೬ ಶ್ಲೋಕಗಳು</p>
	<p>ಲಕ್ಷ್ಮಣಸ್ಯ ತು ತದ್ವಾಕ್ಯಂ ನಿಶಮ್ಯ ಪರಮಾದ್ಭುತಮ್ ।ಸುಪ್ರೀತಶ್ಚಾಭವದ್ರಾಮೋವಾಕ್ಯಮೇತದುವಾಚ ಹ ॥ ೧</p>
	<p>ದುರ್ಲಭಸ್ತ್ವೀದೃಶೋ ಬಂಧುರಸ್ಮಿನ್​ಕಾಲೇ ವಿಶೇಷತಃ ।ಯಾದೃಶಸ್ತ್ವಂ ಮಹಾಬುದ್ಧೇ ಮಮಸೌಮ್ಯ ಮನೋಽನುಗಃ ॥ ೨</p>
	<p>ಯಚ್ಚ ಮೇ ಹೃದಯೇ ಕಿಂಚಿದ್ವರ್ತತೇಶುಭಲಕ್ಷಣಃ ।ತನ್ನಿಶಾಮಯ ಚ ಶ್ರುತ್ವಾ ಕುರುಷ್ವವಚನಂ ಮಮ ॥ ೩</p>
	<p>ಚತ್ವಾರೋ ದಿವಸಾಃ ಸೌಮ್ಯ ಕಾರ್ಯಂಪೌರಜನಸ್ಯ ವೈ ।ಅಕುರ್ವಾಣಸ್ಯ ಸೌಮಿತ್ರೇ ತನ್ಮೇ ಮರ್ಮಾಣಿಕೃಂತತಿ ॥ ೪</p>
	<p>ಅಹೂಯಂತಾಂ ಪ್ರಕೃತಯಃ ಪುರೋಧಾ ಮಂತ್ರಿಣಸ್ತಥಾ ।ಕಾರ್ಯಾರ್ಥಿನಶ್ಚ ಪುರುಷಾಃ ಸ್ತ್ರಿಯೋ ವಾಪುರುಷರ್ಷಭ ॥ ೫</p>
	<p>ಪೌರಕಾರ್ಯಾಣಿ ಯೋ ರಾಜಾ ನ ಕರೋತಿ ದಿನೇ ದಿನೇ । ಸಂವೃತೇ ನರಕೇ ಘೋರೇ ಪತಿತೋನಾತ್ರ ಸಂಶಯಃ ॥ ೬</p>
	<p>ಶ್ರೂಯತೇ ಹಿ ಪುರಾ ನೃಗೋ ನಾಮಮಹಾಯಶಾಃ ।ಬಭೂವ ಪೃಥಿವೀಪಾಲೋ ಬ್ರಹ್ಮಣಃ ಸತ್ಯವಾಕ್​ಶುಚಿಃ ॥ ೭</p>
	<p>ಸ ಕದಾಚಿದ್ಗವಾಂ ಕೋಟೀಃ ಸವತ್ಸಾಃ ಸ್ವರ್ಣಭೂಷಿತಾಃ ।ನೃದೇವೋ ಭೂಮಿದೇವೇಭ್ಯಃಪುಷ್ಕರೇಷು ದದೌ ನೃಪಃ ॥ ೮</p>
	<p>ತತಃ ಸಂಗಾದ್ಗತಾ ಧೇನುಃ ಸವತ್ಸಾಸ್ಪರ್ಶಿತಾನಘ ।ಬ್ರಾಹ್ಮಣಸ್ಯಾಹಿತಾಗ್ನೇಶ್ಚದರಿದ್ರಸ್ಯೋಂಛವರ್ತಿನಃ ॥</p>
	<p>ಸ ನಷ್ಟಾಂ ಗಾಂ ಕ್ಷುಧಾರ್ತೋ ವೈಅನ್ವಿಷ್ಯಂಸ್ತತ್ರ ತತ್ರ ಚ ।ನಾಪಶ್ಯತ್​ ಸರ್ವರಾಜ್ಯೇಷುಸಂವತ್ಸರಗಣಾನ್​ ಬಹೂನ್​ ॥ ೧೦</p>
	<p>ತತಃ ಕನಖಲಂ ಗತ್ವಾ ಜೀರ್ಣವತ್ಸಾಂ ನಿರಾಮಯಮ್ ।ದದರ್ಶ ಗಾಂ ಸ್ವಕಾಂ ಧೇನುಂ ಬ್ರಾಹ್ಮಣಸ್ಯ ನಿವೇಶನೇ ॥ ೧೧</p>
	<p>ಅಥ ತಾಂ ನಾಮಧೇಯೇನ ಸ್ವಕೇನೋವಾಚ ಸ ದ್ವಿಜಃ ।ಆಗಚ್ಛ ಶಬಲೇತ್ಯೇವಂ ಸಾ ತು ಶುಶ್ರಾವಗೌಃ ಸ್ವರಮ್ ॥ ೧೨</p>
	<p>ತಸ್ಯ ತು ಸ್ವರಮಾಜ್ಞಯ ಕ್ಷುಧಾರ್ತಸ್ಯದ್ವಿಜಸ್ಯ ವೈ ।ಅನ್ವಗಾತ್​ ಪೃಷ್ಠತಃ ಸಾ ಗೌರ್ಗಚ್ಛಂತಂಪಾವಕೋಪಮಮ್ ॥ ೧೩</p>
	<p>ಯೋಽಪಿ ಪಾಲಯತೇ ವಿಪ್ರಃ ಸೋಽಪಿಗಾಮನ್ವಗಾದ್ದ್ರುತಮ್ ।ಗತ್ವಾ ತಮೃಷಿಮಾಚಷ್ಟ ಮಮ ಗೌರಿತಿಸತ್ವರಮ್ ॥ ೧೪</p>
	<p>ಸ್ಪರ್ಶಿತಾ ರಾಜಸಿಂಹೇನ ಮಮ ದತ್ತ್ವಾನೃಗೇಣ ಹ ।ತಯೋರ್ಬಾ್ರಹ್ಮಣಯೋರ್ವಾದೋ ಮಹಾನಾಸೀ ದ್ವಿಪಶ್ಚಿತೋಃ ॥ ೧೫</p>
	<p>ವಿವದಂತೌ ತತೋಽನ್ಯೋನ್ಯಂದಾತಾರಮಭಿಜಗ್ಮತುಃ ।ತೌ ರಾಜಭವನದ್ವಾರಿ ಅಪ್ರಾಪ್ಯನೃಗದರ್ಶನಮ್ ॥ ೧೬</p>
	<p>ಅಹೋರಾತ್ರಾಣ್ಯನೇಕಾನಿ ವಸಂತೌಕ್ರೋಧಮೀಯತುಃ ।ಊಚುತುಶ್ಚ ಮಹಾತ್ಮಾನೌ ತಾವುಭೌ ದ್ವಿಜಸತ್ತಮೌ ॥ ೧೭</p>
	<p>ಕ್ರುದ್ಧೌ ಪರಮಸಂತಪ್ತೌ ವಾಕ್ಯಂಘೋರಾಭಿಸಂಹಿತಮ್ ।ಅರ್ಥಿನಾಂ ಕಾರ್ಯಸಿದ್ಧ್ಯರ್ಥಂ ಯಸ್ಮಾತ್ತ್ವಂನೈಷಿ ದರ್ಶನಮ್ ॥ ೧೮</p>
	<p>ಅದೃಶ್ಯಃ ಸರ್ವಭೂತಾನಾಂ ಕೃಕಲಾಸೋಭವಿಷ್ಯಸಿ ।ಬಹುವರ್ಷಸಹಸ್ರಾಣಿ ಬಹುವರ್ಷಶತಾನಿ ಚ ॥ ೧೯</p>
	<p>ಶ್ವಭ್ರೇಽಸ್ಮಿನ್​ ಕೃಕಲಾಸೋ ವೈದೀರ್ಘಕಾಲಂ ವಸಿಷ್ಯಸಿ ।ಉತ್ಪತ್ಸ್ಯತೇ ಹಿ ಲೋಕೇಽಸ್ಮಿನ್​ ಯದೂನಾಂಕೀರ್ತಿವರ್ಧನಃ ॥ ೨೦</p>
	<p>ವಾಸುದೇವ ಇತಿ ಖ್ಯಾತೋ ಲೋಕೇಪುರುಷವಿಗ್ರಹಃ ।ಸ ತೇ ಮೋಕ್ಷಯಿತಾರಾಜಂಸ್ತಸ್ಮಾಚ್ಛಾಪಾದ್ಭವಿಷ್ಯತಿ ॥ ೨೧</p>
	<p>ಕೃತಾ ಚ ತೇನ ಕಾಲೇನ ನಿಷ್ಕೃತಿಸ್ತೇಭವಿಷ್ಯತಿ ।ಭಾರಾವತರಣಾರ್ಥಂ ಹಿನರನಾರಾಯಣಾವುಭೌ ॥ ೨೨</p>
	<p>ಉತ್ಪಸ್ಯೇತೇ ಮಹೀವೀರ್ಯೌ ಕಲೌ ಯುಗಉಪಸ್ಥಿತೇ ।ಏವಂ ತೌ ಶಾಪಮುತ್ಸೃಜ್ಯ ಬ್ರಾಹ್ಮಣೌ ವಿಗತಜ್ವರೌ ॥ ೨೩</p>
	<p>ತಾಂ ಗಾಂ ಹಿ ದುರ್ಬಲಂ ವೃದ್ಧಾಂದದತುರ್ಬಾ್ರಹ್ಮಣಾಯ ವೈ ।ಏವಂ ಸ ರಾಜಾ ತ್ವಂ ಶಾಪಮುಪಭುಂಕ್ತೇಸುದಾರುಣಮ್ ॥ ೨೪</p>
	<p>ಕಾರ್ಯಾರ್ಥಿನಾಂ ವಿಮರ್ದೋ ಹಿ ರಾಜ್ಞಾಂದೋಷಾಯ ಕಲ್ಪತೇ ।ತಚ್ಛೀಘ್ರಂ ದರ್ಶನಂ ಮಹ್ಯಮಭಿವರ್ತಂತು ಕಾರ್ಯಿಣಃ ॥ ೨೫</p>
	<p>ಸುಕೃತಸ್ಯ ಹಿ ಕಾರ್ಯಸ್ಯ ಫಲಂ ನಾವೈತಿಪಾರ್ಥಿವಃ ।ತಸ್ಮಾದ್ಗಚ್ಛ ಪ್ರತೀಕ್ಷಸ್ವ ಸೌಮಿತ್ರೇಕಾರ್ಯವಾನ್​ ಜನಃ ॥ ೨೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಪಂಚಾಶಃ ಸರ್ಗಃ</p>
	
	
	<p>ಚತುಷ್ಪಂಚಾಶಃ ಸರ್ಗಃ ನೃಗಶ್ವಭ್ರ ಪ್ರವೇಶಃ ೧೯ ಶ್ಲೋಕಗಳು</p>
	<p>ರಾಮಸ್ಯ ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರಮಾರ್ಥವಿತ್​ ।ಉವಾಚ ಪ್ರಾಂಜಲಿರ್ವಾಕ್ಯಂ ರಾಘವಂದೀಪ್ತತೇಜಸಮ್ ॥ ೧</p>
	<p>ಅಲ್ಪಾಪರಾಧೇ ಕಾಕುತ್ಸ್ಥ ದ್ವಿಜಾಭ್ಯಾಂ ಶಾಪಈದೃಶಃ ।ಮಹಾನ್ನೃಗಸ್ಯ ರಾಜರ್ಷೇರ್ಯಮದಂಡಇವಾಪರಃ ॥ ೨</p>
	<p>ಶ್ರುತ್ವಾ ತು ಪಾಪಸಂಯುಕ್ತಮಾತ್ಮಾನಂಪುರುಷರ್ಷಭ ।ಕಿಮುವಾಚ ನೃಗೋ ರಾಜಾ ದ್ವಿಜೌಕ್ರೋಧಸಮನ್ವಿತೌ ॥ ೩</p>
	<p>ಲಕ್ಷ್ಮಣೇನೈವಮುಕ್ತಸ್ತು ರಾಘವಃ ಪುನರಬ್ರವೀತ್​ ।ಶೃಣು ಸೌಮ್ಯ ಯಥಾಪೂರ್ವಂ ಸ ರಾಜಾಶಾಪವಿಕ್ಷತಃ ॥ ೪</p>
	<p>ಅಥಾಧ್ವನಿ ಗತೌ ವಿಪ್ರೌ ವಿಜ್ಞಾಯ ಸನೃಗಸ್ತದಾ ।ಆಹೂಯ ಮಂತ್ರಿಣಃ ಸರ್ವಾನ್ನೈಗಮಾನ್​ಸಪುರೋಧಸಃ ॥ ೫</p>
	<p>ತಾನುವಾಚ ನೃಗೋ ರಾಜಾ ಸರ್ವಾಶ್ಚಪ್ರಕೃತೀಸ್ತಥಾ ।ದುಃಖೇನ ಸುಸಮಾವಿಷ್ಟಃ ಶ್ರೂಯತಾಂಮೇ ಸಮಾಹಿತೈಃ ॥ ೬</p>
	<p><span>ನಾರದಃ ಪರ್ವತಶ್ಚೈವ ಮಮ ದತ್ತ್ವಾಮಹದ್ಭಯಮ್ । ಗತೌ ತ್ರಿಭುವನಂ ಭದ್ರೌ ವಾಯುಭೂತಾವನಿಂದಿತೌ ॥ </span>೭</p>
	<p>ಕುಮಾರೋಽಯಂ ವಸುರ್ನಾಮ ಸದೇವೋಽದ್ಯಾಭಿಷಿಚ್ಯತಾಮ್ ।ಶ್ವಭ್ರಂ ಚ ಯತ್​ ಸುಖಸ್ಪರ್ಶಂಕ್ರಿಯತಾಂ ಶಿಲ್ಪಿಭಿರ್ಮಮ ॥ ೮</p>
	<p>ಯತ್ರಾಹಂ ಸಂಕ್ಷಯಿಷ್ಯಾಮಿ ಶಾಪಂಬ್ರಾಹ್ಮಣನಿಃಸೃತಮ್ ।ವರ್ಷಘ್ನಮೇಕಂ ಶ್ವಭ್ರಂ ತುಹಿಮಘ್ನಮಪರಂ ತಥಾ ॥ ೯</p>
	<p>ಗ್ರೀಷ್ಮಘ್ನಂ ತು ಸುಖಸ್ಪರ್ಶಮೇಕಂಕುರ್ವಂತು ಶಿಲ್ಪಿನಃ ।ಫಲವಂತಶ್ಚ ಯೇ ವೃಕ್ಷಾಃ ಪುಷ್ಪವತ್ಯಶ್ಚ ಯಾ ಲತಾಃ ॥ ೧೦</p>
	<p>ವಿರೋಪ್ಯಂತಾಂಬಹುವಿಧಾಶ್ಛಾಯಾವಂತಶ್ಚ ಗುಲ್ಮಿನಃ ।ಕ್ರಿಯತಾಂ ರಮಣೀಯಂ ಚ ಶ್ವಭ್ರಾಣಾಂಸರ್ವತೋದಿಶಮ್ ॥ ೧೧</p>
	<p>ಸುಖಮತ್ರ ವಷಿಷ್ಯಾಮಿ ಯಾವತ್ಕಾಲಸ್ಯ ಪರ್ಯಯಃ ।ಪುಷ್ಪಾಣಿ ಚ ಸುಗಂಧೀನಿ ಕ್ರಾಯಂತಾಂತೇಷು ನಿತ್ಯಶಃ ॥ ೧೨</p>
	<p>ಪರಿವಾರ್ಯ ಯಥಾ ಮೇ ಸ್ಯುರಧ್ಯರ್ಧಂಯೋಜನಂ ತಥಾ ।ಏವಂ ಕೃತ್ವಾ ವಿಧಾನಂ ಸ ಸಂದಿದೇಶ ವಸುಂತದಾ ॥ ೧೩</p>
	<p>ಧರ್ಮನಿತ್ಯಃ ಪ್ರಜಾಃ ಪುತ್ರ ಕ್ಷತ್ತ್ರಧರ್ಮೇಣ ಪಾಲಯ । ಪ್ರತ್ಯಕ್ಷಂ ತೇ ಯಥಾ ಶಾಪೋ ದ್ವಿಜಾಭ್ಯಾಂಮಯಿ ಪಾತಿತಃ ॥ ೧೪</p>
	<p>ನರಶ್ರೇಷ್ಠ ಸರೋಷಾಭ್ಯಾಮಪರಾಧೇಽಪಿ ತಾದೃಶೇ ।ಮಾ ಕೃಥಾಸ್ತ್ವನುಸಂತಾಪಂಮತ್ಕೃತೇಽಪಿ ನರರ್ಷಭ ॥ ೧೫</p>
	<p>ಕೃತಾಂತಃ ಕುಶಲಃ ಪುತ್ರ ಯೇನಾಸ್ಮಿ ವ್ಯಸನೀಕೃತಃ ।ಪ್ರಾಪ್ತವ್ಯಾನ್ಯೇವ ಪ್ರಾಪ್ನೋತಿಗಂತವ್ಯಾನ್ಯೇವ ಗಚ್ಛತಿ ॥ ೧೬</p>
	<p>ಲಬ್ಧವ್ಯಾನ್ಯೇವ ಲಭತೇ ದುಃಖಾನಿ ಚ ಸುಖಾನಿಚ ।ಪೂರ್ವೇ ಜಾತ್ಯಂತರೇ ವತ್ಸ ಮಯಾಪಾಪಂ ಮಹತ್​ ಕೃತಮ್ ॥ ೧೭</p>
	<p>ತಸ್ಮಾತ್​ ಪ್ರಾಪ್ತಂ ಮಯಾ ಪುತ್ರ ಮಾವಿಷಾದಂ ಕುರುಷ್ವ ಹ ।ಏವಮುಕ್ತ್ವಾ ನಗಸ್ತತ್ರ ಸುತಂ ರಾಜಾಮಹಾಯಶಾಃ ॥ ೧೮</p>
	<p>ಶ್ವಭ್ರಂ ಜಗಾಮ ಸುಕೃತಂ ವಾಸಾಯಪುರುಷರ್ಷಭ ॥</p>
	<p>ಏವಂ ಪ್ರವಿಶ್ಯೈವ ನೃಪಸ್ತದಾನೀಂಶ್ವಭ್ರಂ ಮಹಾರತ್ನವಿಭೂಷಿತಂ ತತ್​ ।ಸಂಪಾದಯಾಮಾಸ ತದಾ ಮಹಾತ್ಮಾಶಾಪಂ ದ್ವಿಜಾಭ್ಯಾಂ ಹಿ ರುಷಾವಿಮುಕ್ತಮ್ ॥ ೧೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಷ್ಪಂಚಾಶಃ ಸರ್ಗಃ</p>
	
	
	<p>ಪಂಚಪಂಚಾಶಃ ಸರ್ಗಃನಿಮಿವಸಿಷ್ಠಶಾಪಃ೨೧ ಶ್ಲೋಕಗಳು</p>
	<p>ಏಷ ತೇ ನೃಗಶಾಪಾಸ್ಯ ವಿಸ್ತರೋಽಭಿಹತೋ ಮಯಾ ।ಯದ್ಯಸ್ತಿ ಶ್ರವಣೇ ಶ್ರದ್ಧಾ ಶೃಣುಷ್ವೇಹಾಪರಾಂ ಕಥಾಮ್ ॥ ೧</p>
	<p>ಏವಮುಕ್ತಸ್ತು ರಾಮೇಣ ಸೌಮಿತ್ರಿಃ ಪುನರಬ್ರವೀತ್​ ।ತೃಪ್ತಿರಾಶ್ಚರ್ಯಭೂತಾನಾಂ ಕಥಾನಾಂ ನಾಸ್ತಿಮೇ ನೃಪ ॥ ೨</p>
	<p>ಲಕ್ಷ್ಮಣೇನೈವಮುಕ್ತಸ್ತು ರಾಮಇಕ್ಷ್ವಾಕುನಂದನಃ ।ಕಥಾಂ ಪರಮಧರ್ಮಿಷ್ಠಾಂವ್ಯಾಹರ್ತುಮುಪಚಕ್ರಮೇ ॥</p>
	<p>ಆಸೀದ್ರಾಜಾ ನಿಮಿರ್ನಾಮ ಇಕ್ಷ್ವಾಕೂಣಾಂ ಮಹಾತ್ಮನಾಮ್ ।ಪುತ್ರೋ ದ್ವಾದಶಮೋ ವೀರ್ಯೋ ಧರ್ಮೇ ಚ ಪರಿನಿಷ್ಠಿತಃ ॥ ೪</p>
	<p>ಸ ರಾಜಾ ವೀರ್ಯಸಂಪನ್ನಃ ಪುರಂದೇವಪುರೋಪಮಮ್ ।ನಿವೇಶಯಾಮಾಸ ತದಾ ಅಭ್ಯಾಶೇಗೌತಮಸ್ಯ ತು ॥ ೫</p>
	<p>ಪುರಸ್ಯ ಸುಕೃತಂ ನಾಮವೈಜಯಂತಮಿತಿ ಶ್ರುತಮ್ । ನಿವೇಶಂ ಯತ್ರ ರಾಜರ್ಷಿರ್ನಿಮಿಶ್ಚಕ್ರೇಮಹಾಯಶಾಃ ॥ ೬</p>
	<p>ತಸ್ಯ ಬುದ್ಧಿಃ ಸಮುತ್ಪನ್ನಾ ನಿವೇಶ್ಯ ಸುಮಹಾಪುರಮ್ ।ಯಜೇಯಂ ದೀರ್ಘಸತ್ರೇಣ ಪಿತುಃಪ್ರಹ್ಲಾದಯನ್​ ಮನಃ ॥ ೭</p>
	<p>ತತಃ ಪಿತರಮಾಮಂತ್ರ್ಯ ಇಕ್ಷ್ವಾಕುಂ ಹಿಮನೋಃ ಸುತಮ್ ।ವಸಿಷ್ಠಂ ವರಯಾಮಾಸ ಪೂರ್ವಂಬ್ರಹ್ಮರ್ಷಿಸತ್ತಮಮ್ ॥ ೮</p>
	<p>ಅನಂತರಂ ಸರಾಜರ್ಷಿರ್ನಿಮಿರಿಕ್ಷ್ವಾಕುನಂದನಃ ।ಅತ್ರಮಂಗಿರಸಂ ಚೈವ ಭೃಗುಂ ಚೈವತಪೋಧನಮ್ ॥ ೯</p>
	<p>ತಮುವಾಚ ವಸಿಷ್ಠಸ್ತು ನಿಮಿಂರಾಜರ್ಷಿಸತ್ತಮಮ್ ।ವೃತೋಽಹಂ ಪೂರ್ವಮಿಂದ್ರೇಣ ಅಂತರಂಪ್ರತಿಪಾಲಯ ॥ ೧೦</p>
	<p>ಅನಂತರಂ ಮಹಾವಿಪ್ರೋ ಗೌತಮಃ ಪ್ರತ್ಯಪೂರಯತ್​ ।ವಸಿಷ್ಠೋಽಪಿ ಮಹಾತೇಜಾಇಂದ್ರಯಜ್ಞಮಥಾಕರೋತ್​ ॥ ೧೧</p>
	<p>ನಿಮಿಸ್ತು ರಾಜಾ ವಿಪ್ರಾಂಸ್ತಾನ್​ ಸಮಾನೀಯನರಾಧಿಪಃ ।ಅಯಜದ್ಧಿಮವತ್ಪಾರ್ಶೆ್ವÃ ಸ್ವಪುರಸ್ಯ ಸಮೀಪತಃ ॥ ೧೨</p>
	<p>ಪಂಚ ವರ್ಷಸಹಸ್ರಾಣಿ ರಾಜಾದೀಕ್ಷಾಮುಪಾಗತಮ್ । ಇಂದ್ಯಯಜ್ಞಾವಸಾನೇ ತು ವಸಿಷ್ಠೋಭಗವಾನೃಷಿಃ ॥ ೧೩</p>
	<p>ಸಕಾಶಮಾಗತೋ ರಾಜ್ಞೋ ಹೌತ್ರಂಕರ್ತುಮನಿಂದಿತಃ ।ತದಂತರಮಥಾಪಶ್ಯದ್ಗೌತಮೇನಾಭಿಪೂರಿತಮ್ ॥ ೧೪</p>
	<p>ಕೋಪೇನ ಮಹತಾವಿಷ್ಟೋ ವಸಿಷ್ಠೋಬ್ರಹ್ಮಣಃ ಸುತಃ ।ಸ ರಾಜ್ಞೋ ದರ್ಶನಾಕಾಂಕ್ಷೀ ಮುಹೂರ್ತಂಸಮುಪಾವಿಶತ್​ ॥ ೧೫</p>
	<p>ತಸ್ಮಿನ್ನಹನಿ ರಾಜರ್ಷಿರ್ನಿದ್ರಯಾಪಹೃತೋಭೃಶಮ್ ।ತತೋ ಮನ್ಯುರ್ವಸಿಷ್ಠಸ್ಯ ಪ್ರಾದುರಾಸೀನ್ಮಹಾತ್ಮನಃ ॥ ೧೬</p>
	<p>ಅದರ್ಶನೇನ ರಾಜರ್ಷೇರ್ವಾ್ಯಹರ್ತುಮುಪಚಕ್ರಮೇ ।ಯಸ್ಮಾತ್ತ್ವಮನ್ಯಂ ವೃತವಾನ್​ಮಾಮವಜ್ಞಾಯ ಪಾರ್ಥಿವ ॥ ೧೭</p>
	<p>ಚೇತನೇನ ವಿನಾಭುತೋ ದೇಹಸ್ತವಭವಿಷ್ಯತಿ ।ತತಃ ಪ್ರಬುದ್ಧೋ ರಾಜರ್ಷಿಃ ಶ್ರುತ್ವಾಶಾಪಮುದಾಹೃತಮ್ ॥ ೧೮</p>
	<p>ಬ್ರಹ್ಮಯೋನಿಮಥೋವಾಚ ಸಂರಂಭಾತ್​ಕ್ರೋಧಮೂರ್ಛಿತಃ ।ಅಜಾನತಃ ಶಯಾನಸ್ಯ ಕ್ರೋಧೇನಕಲುಷೀಕೃತಃ ॥ ೧೯</p>
	<p>ಮುಕ್ತವಾನ್​ ಮಯಿ ಶಾಪಾಗ್ನಿಂ ಯಮದಂಡಮಿವಾಪರಮ್ । ತಸ್ಮಾತ್ತವಾಪಿ ಬ್ರಹ್ಮರ್ಷೇ ಚೇತನೇನವಿನಾಕೃತಃ ॥ ೨೦</p>
	<p>ದೇಹಃ ಸುರುಚಿರಪ್ರಖ್ಯೋ ಭವಿಷ್ಯತಿ ನಸಂಶಯಃ ॥</p>
	<p>ಇತಿ ರೋಷವಶಾದುಭೌ ತದಾನೀಮನ್ಯೋನ್ಯಂ ಶಪಿತೌ ನೃಪದ್ವಿಜೇಂದ್ರೌ ।ಸಹಸೈವ ಬಭೂವರ್ತುರ್ವಿದೇಹೌತತ್ತುಲ್ಯಾಧಿಗತಪ್ರಭಾವವಂತೌ ॥೨೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಪಂಚಾಶಃ ಸರ್ಗಃ</p>
	
	
	<p>ಷಟ್​ಪಂಚಾಶಃ ಸರ್ಗಃಮೈತ್ರಾವರುಣಿತ್ವಪ್ರಾಪ್ತಿಃ೨೯ ಶ್ಲೋಕಗಳು</p>
	<p>ರಾಮಸ್ಯ ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರಿವೀರಹಾ ।ಉವಾಚ ಪ್ರಾಂಜಲಿರ್ವಾಕ್ಯಂ ರಾಘವಂದೀಪ್ತತೇಜಸಮ್ ॥ ೧</p>
	<p>ನಿಕ್ಷಿಪ್ತದೇಹೌ ಕಾಕುತ್ಸ್ಥ ಕಥಂ ತೌದ್ವಿಜಪಾರ್ಥಿವೌ ।ಪುನರ್ದೇಹೇನ ಸಂಯೋಗಂಜಗ್ಮತುರ್ದೇವಸಂಮತೌ ॥ ೨</p>
	<p>ಲಕ್ಷ್ಮಣೇನೈವಮುಕ್ತಸ್ತುರಾಮೇಶ್ವೇಕ್ಷ್ವಾಕುನಂದನಃ ।ಪ್ರತ್ಯುವಾಚ ಮಹಾತೇಜಾ ಲಕ್ಷ್ಮಣಂ ಪುರುಷರ್ಷಭಃ ॥ ೩</p>
	<p>ತೌ ಪರಸ್ಪರಶಾಪೇನ ದೇಹಾವುತ್ಸೃಜ್ಯ ಧಾರ್ಮಿಕೌ । ಅಭೂತಾಂ ನೃಪವಿಪ್ರರ್ಷೀ ವಾಯುಭೂತೌತಪೋಧನೌ ॥ ೪</p>
	<p>ಅಶರೀರಃ ಶರೀರಸ್ಯ ಕೃತೋಽನ್ಯಸ್ಯಮಹಾಮುನಿಃ ।ವಸಿಷ್ಠಃ ಸುಮಹಾತೇಜಾ ಜಗಾಮಪಿತುರಂತಿಕಮ್ ॥ ೫</p>
	<p>ಸೋಽಭಿವಾದ್ಯ ತತಃ ಪಾದೌ ದೇವದೇವಸ್ಯ ಧರ್ಮವಿತ್​ ।ಪಿತಾಮಹಮಥೋವಾಚ ವಾಯುಭೂತಇದಂ ವಚಃ ॥ ೬</p>
	<p>ಭಗವನ್ನಿಮಿಶಾಪೇನ ವಿದೇಹತ್ವಮುಪಾಗಮಮ್ ।ಲೋಕನಾಥ ಮಹಾದೇವ ಅಂಡಜೋಽಪಿತ್ವಮಬ್ಜಜಃ ॥ ೭</p>
	<p>ಸರ್ವೇಷಾಂ ದೇಹದೇಹೀನಾಂ ಮಹದ್ದುಃಖಂಭವಿಷ್ಯತಿ ।ಲುಪ್ಯಂತೇ ಸರ್ವಕಾರ್ಯಾಣಿ ಹೀನದೇಹಸ್ಯ ವೈ ಪ್ರಭೋ ॥ ೮</p>
	<p>ದೇಹಸ್ಯಾನ್ಯಸ್ಯ ಸದ್ಭಾವೇ ಪ್ರಸಾದಂಕರ್ತುಮರ್ಹಸಿ ।ತಮುವಾಚ ತತೋ ಬ್ರಹ್ಮಾ ಸ್ವಯಂಭೂರಮಿತಪ್ರಭಃ ॥ ೯</p>
	<p>ಮಿತ್ರಾವರುಣಜಂ ತೇಜಃ ಪ್ರವಿಷ ತ್ವಂಮಹಾಯಶಃ ।ಅಯೋನಿಜಸ್ತ್ವಂ ಭವಿತಾ ತತ್ರಾಪಿದ್ವಿಜಸತ್ತಮ ॥ ೧೦</p>
	<p>ಧರ್ಮೇಣ ಮಹತಾ ಯುಕ್ತಃ ಪುನರೇಷ್ಯಸಿ ಮೇ ವಶಮ್ । ಏವಮುಕ್ತಸ್ತು ದೇವೇನ ಚಾಭಿವಾದ್ಯ ಪ್ರದಕ್ಷಿಣಮ್ ॥ ೧೧</p>
	<p>ಕೃತ್ವಾ ಪಿತಾಮಹಂ ತೂರ್ಣಂ ಪ್ರಯಯೌವರುಣಾಲಯಮ್ ।ತಮೇವ ಕಾಲಂ ಮಿತ್ರೋಽಪಿವರುಣತ್ವಮಕಾರಯತ್​ ॥ ೧೨</p>
	<p>ಕ್ಷೀರೋದೇವ ಸಹೋಪೇತಃಪೂಜ್ಯಮಾನಃ ಸುರೋತ್ತಮೈಃ ।ಏತಸ್ಮಿನ್ನೇವ ಕಾಲೇ ತು ಉರ್ವಶೀ ಪರಮಾಪ್ಸರಾಃ ॥ ೧೩</p>
	<p>ಯದೃಚ್ಛಯಾ ಸಮುದ್ರೇಶಮಾಯಯೌ ಸಖಿಭಿರ್ವೃತಾ ।ತಾಂ ದೃಷ್ಟ್ವಾ ರೂಪಸಂಪನ್ನಾಂಕ್ರೀಡಂತೀಂ ವರುಣಾಲಯೇ ॥ ೧೪</p>
	<p>ಆವಿಶತ್​ ಪರಮೋ ಹರ್ಷೋ ವರುಣಂಚೋರ್ವಶೀಕೃತೇ ।ಸ ತಾಂ ಪದ್ಮಪಲಾಶಾಕ್ಷೀಂಪೂರ್ಣಚಂದ್ರನಿಭಾನನಾಮ್ ॥ ೧೫</p>
	<p>ವರುಣೋ ವರಯಾಮಾಸಮೈಥುನಾಯಾಪ್ಸರೋವರಾಮ್ ।ಪ್ರತ್ಯುವಾಚ ತತಃ ಸಾ ತು ವರುಣಂಪ್ರಾಂಜಲಿಃ ಸ್ಥಿತಾ ॥ ೧೬</p>
	<p>ಮಿತ್ರೇಣಾಹಂ ವೃತಾ ಸಾಕ್ಷಾತ್​ ಪೂರ್ವಮೇವಸುರೇಶ್ವರ ।ವರುಣಸ್ತ್ವಬ್ರವೀದ್ವಾಕ್ಯಂಕಂದರ್ಪಶರಪೀಡಿತಃ ॥ ೧೭</p>
	<p>ಇದಂ ತೇಜ ಸಮುತ್ಸ್ರಕ್ಷ್ಯೇಕುಂಭೇಽಸ್ಮಿನ್​ ದೇವನಿರ್ಮಿತೇ । ಏವಮುತ್ಸೃಜ್ಯ ಸುಶ್ರೋಣಿ ತ್ವಯ್ಯಹಂವರವರ್ಣಿನಿ ॥ ೧೮</p>
	<p>ಕೃತಕಾಮೋ ಭವಿಷ್ಯಾಮಿ ಯದಿ ನೇಚ್ಛಸಿಸಂಗಮಮ್ ।ತಸ್ಯ ತಲ್ಲೋಕಪಾಲಸ್ಯ ವರುಣಸ್ಯ ಸುಭಾಷಿತಮ್ ॥ ೧೯</p>
	<p>ಉರ್ವಶೀ ಪರಮಪ್ರೀತಾ ಶ್ರುತ್ವಾವಾಕ್ಯಮುವಾಚ ಹ ।ಕಾಮಮೇತದ್ಭವತ್ವೇವಂ ಹೃದಯಂ ಮೇ ತ್ವಯಿ ಸ್ಥಿತಮ್ ॥ ೨೦</p>
	<p>ಭಾವಶ್ಚಾಭ್ಯಧಿಕಸ್ತುಭ್ಯಂ ದೇಹೋಮಿತ್ರಸ್ಯ ತು ಪ್ರಭೋ ।ಉರ್ವಶ್ಯಾ ಏವಮುಕ್ತಸ್ತು ರೇತಸ್ತನ್ಮಹದದ್ಭುತಮ್ ॥ ೨೧</p>
	<p>ಜ್ವಲದಗ್ನಿಶಿಖಾಪ್ರಖ್ಯಂ ತಸ್ಮಿನ್​ ಕುಂಭೇ ಹ್ಯವಾಸೃಜತ್​ ।ಉರ್ವಶೀ ತ್ವಗಮತ್ತತ್ರ ಮಿತ್ರೋ ವೈ ಯತ್ರ ದೇವತಾ ॥ ೨೨</p>
	<p>ತಾಂ ತು ಮಿತ್ರಃ ಸುಸಂಕ್ರುದ್ಧ ಉರ್ವಶೀಮಿದಮಬ್ರವೀತ್​ ।ಮಯಾ ನಿಮಂತ್ರಿತಾ ಪೂರ್ವಂಕಸ್ಮಾತ್ತ್ವಮವಸರ್ಜಿತಾ ॥ ೨೩</p>
	<p>ಪತಿಮನ್ಯಂ ವೃತವತೀ ತಸ್ಮಾತ್ತ್ವಂದುಷ್ಟಚಾರಿಣೀ ।ಅನೇನ ದುಷ್ಕೃತೇನ ತ್ವಂಮತ್ಕ್ರೋಧಕಲುಷೀಕೃತಾ ॥ ೨೪</p>
	<p>ಮನುಷ್ಯಲೋಕಸಮಾಸ್ಥಾಯ ಕಿಂಚಿತ್​ಕಾಲಂ ನಿವತ್ಸ್ಯತಿ । ಬುಧಸ್ಯ ಪುತ್ರೋ ರಾಜರ್ಷಿಃ ಕಾಶೀರಾಜಃ ಪುರೂರವಾಃ ॥ ೨೫</p>
	<p>ತಮದ್ಯ ಗಚ್ಛ ದುರ್ಬುದ್ಧೇ ಸ ತೇ ಭರ್ತಾ ಭವಿಷ್ಯತಿ ।ತತಃ ಸಾ ಶಾಪದೋಷೇಣಪುರೂರವಸಮಭ್ಯಗಾತ್​ ॥ ೨೬</p>
	<p>ಪ್ರತಿಯಾತಾ ಪುರೂರವಂಬುಧಸ್ಮಾತ್ಮಜಮೌರಸಮ್ ।ತಸ್ಯ ಜಜ್ಞೇ ತತಃ ಶ್ರೀಮಾನಾಯುಃ ಪುತ್ರೋ ಮಹಾಬಲಃ ॥ ೨೭</p>
	<p>ನಹುಷೋ ಯತ್ರ ಪುತ್ರಸ್ತು ಬಭೂವೇಂದ್ರಸಮದ್ಯುತಿಃ ।ವಜ್ರಮುತ್ಸೃಜ್ಯ ವೃತ್ರಾಯ ಶ್ರಾಂತೇಽಥ ತ್ರಿದಶೇಶ್ವರೇ ॥ ೨೮</p>
	<p>ಶತಂ ವರ್ಷಸಹಸ್ರಾಣಿ ಯೇನೇಂದ್ರತ್ವಂಪ್ರಶಾಸಿತಮ್ ॥</p>
	<p>ಸಾ ತೇನ ಶಾಪೇನ ಜಗಾಮ ಭೂಮಿಂತದೋರ್ವಶೀ ಚಾರುದತೀಸುನೇತ್ರಾ ।ಬಹೂನಿ ವರ್ಷಾಣ್ಯವಸಚ್ಚ ಸುಭ್ರೂಃ ಶಾಪಕ್ಷಯಾದಿಂದ್ರಸದೋಯಯೌ ಚ ॥ ೨೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಪಂಚಾಶಃ ಸರ್ಗಃ</p>
	
	
	<p>ಸಪ್ತಪಂಚಾಶಃ ಸರ್ಗಃನಿಮಿನಿಮಿಷೀಕರಣಮ್೨೧ ಶ್ಲೋಕಗಳು</p>
	<p>ತಾಂ ಶ್ರುತ್ವಾ ದಿವ್ಯಸಂಕಾಶಾಂಕಥಾಮದ್ಭುತದರ್ಶನಾಮ್ ।ಲಕ್ಷ್ಮಣಃ ಪರಮಪ್ರೀತೋ ರಾಘವಂವಾಕ್ಯಮಬ್ರವೀತ್​ ॥ ೧</p>
	<p>ನಿಕ್ಷಿಪ್ತದೇಹೌ ಕಾಕುತ್ಸ್ಥ ಕಥಂ ತೌದ್ವಿಜಪಾರ್ಥಿನೌ ।ಪುನರ್ದೇಹೇನ ಸಂಯೋಗಂಜಗ್ಮತುರ್ದೇವಸಂಮತೌ ॥ ೨</p>
	<p>ತಸ್ಯ ತದ್ಭಾಷಿತಂ ಶ್ರುತ್ವಾ ರಾಮಃ ಸತ್ಯಪರಾಕ್ರಮಃ ।ತಾಂ ಕಥಾಂ ಕಥಯಾಮಾಸ ಶ್ರುತ್ವಾವಸಿಷ್ಠಸ್ಯ ಮಹಾತ್ಮನಃ ॥ ೩</p>
	<p>ಯಸ್ತು ಕುಂಭೋ ರಘುಶ್ರೇಷ್ಠ ತೇಜಃಪೂರ್ಣೋ ಮಹಾತ್ಮನೋಃ ।ತಸ್ಮಿಂಸ್ತೇಜೋಮಯೌ ವಿಪ್ರೌಸಂಭೂತಾವೃಷಿಸತ್ತಮೌ ॥ ೪</p>
	<p>ಪೂರ್ವಂ ಸಮಭವತ್ತತ್ರಹ್ಯಗಸ್ತ್ಯೋ ಭಗವಾನೃಷಿಃ ।ನಾಹಂ ಸುತಸ್ತವೇತ್ಯುಕ್ತ್ವಾ ಮಿತ್ರಂತಸ್ಮಾದಪಾಕ್ರಮತ್​ ॥ ೫</p>
	<p>ತದ್ಭಿ ತೇಜಸ್ತು ಮಿತ್ರಸ್ಯ ಉರ್ವಶ್ಯಾಃ ಪೂರ್ವಮಾಹಿತಮ್ ।ತಸ್ಮಿನ್​ ಸಮಭವತ್​ ಕುಂಭೇ ತತ್ತೇಜೋಯತ್ರ ವಾರುಣಮ್ ॥ ೬</p>
	<p>ಕಸ್ಯಚಿತ್ತ್ವಥ ಕಾಲಸ್ಯ ಮಿತ್ರಾವರುಣಸಂಭವಃ ।ವಸಿಷ್ಠಸ್ತೇಜಸಾ ಯುಕ್ತೋ ಜಜ್ಞೇಚೇಕ್ಷ್ವಾಕುದೈವತಮ್ ॥ ೭</p>
	<p>ತಮಿಕ್ಷ್ವಾಕುರ್ಮಹಾತೇಜಾ ಜಾತಮಾತ್ರಮನಿಂದಿತಮ್ । ವವ್ರೇ ಪುರೋಹಿತಂ ಸೌಮ್ಯ ವಂಶಸ್ಯಾಸ್ಯ ಭವಾಯ ನಃ ॥ ೮</p>
	<p>ಏವಂ ತ್ವಪೂರ್ವದೇಹಸ್ಯ ವಸಿಷ್ಠಸ್ಯ ಮಹಾತ್ಮನಃ ।ಕಥಿತೋ ನಿರ್ಗಮಃ ಸೌಮ್ಯ ನಿಮೇಃ ಶೃಣುಯಥಾ ಭವೇತ್​ ॥ ೯</p>
	<p>ದೃಷ್ಟ್ವಾ ವಿದೇಹಂ ರಾಜಾನಮೃಷಯಃ ಸರ್ವ ಏವ ತೇ ।ತಂ ತತೋ ಯಾಜಯಾಮಾಸುರ್ಯಾಗದೀಕ್ಷಂ ಮನೀಷಣಃ ॥ ೧೦</p>
	<p>ತಂ ಚ ದೇಹಂ ನರೇಂದ್ರಸ್ಯ ರಕ್ಷಂತಿ ಸ್ಮದ್ವಿಜೋತ್ತಮಾಃ ।ಗಂಧೈರ್ಮಾಲ್ಯೈಶ್ಚ ವಸ್ತ್ರೈಶ್ಚಪೌರಭೃತ್ಯಸಮನ್ವಿತಾಃ ॥ ೧೧</p>
	<p>ತತೋ ಯಜ್ಞೇ ಸಮಾಪ್ತೇ ತುಭೃಗುಸ್ತತ್ರೇದಮಬ್ರವೀತ್​ ।ಆನಯಿಷ್ಯಾಮಿ ತೇ ಚೇತಸ್ತುಷ್ಟೋಽಸ್ಮಿ ಪಾರ್ಥಿವ ॥ ೧೨</p>
	<p>ಸುಪ್ರೀತಾಶ್ಚ ಸುರಾಃ ಸರ್ವೇನಿಮೇಶ್ಚೇತಸ್ತಥಾಬ್ರುವನ್​ ।ವರಂ ವರಯ ರಾಜರ್ಷೇ ಕ್ವ ತೇ ಚೇತೋನಿರೂಪ್ಯತಾಮ್ ॥ ೧೩</p>
	<p>ಏವಮುಕ್ತಃ ಸುರೈಃಸರ್ವೈರ್ನಿಮೇಶ್ವೇತಸ್ತದಾಬ್ರವೀತ್​ ।ನೇತ್ರೇಷು ಸರ್ವಭೂತಾನಾಂ ವಸೇಯಂಸುರಸತ್ತಮಾಃ ॥ ೧೪</p>
	<p>ಬಾಡಮಿತ್ಯೇವ ವಿಬುಧಾನಿಮೇಶ್ಚೇತಸ್ತದಾಬ್ರುವನ್​ ।ನೇತ್ರೇಷು ಸರ್ವಭೂತಾನಾಂವಾಯುಭೂತಶ್ಚರಿಷ್ಯಸಿ ॥ ೧೫</p>
	<p>ತ್ವತ್ಕೃತೇ ಚ ನಿಮಿಷ್ಯಂತಿ ಚಕ್ಷೂಂಷಿಪೃಥಿವಿಪತೇ ।ವಾಯುಭೂತೇನ ಚರತಾ ವಿಶ್ರಮಾರ್ಥಂಮುಹುರ್ಮುಹುಃ ॥ ೧೬</p>
	<p>ಏವಮುಕ್ತ್ವಾ ತು ವಿಬುಧಾಃ ಸರ್ವೇಜಗ್ಮುರ್ಯಥಾಗತಮ್ ।ಋಷಯೋಽಪಿ ಮಹಾತ್ಮಾನೋ ನಿಮೇರ್ದೇಹಂಸಮಾಹರನ್​ ॥ ೧೭</p>
	<p>ಅರಣಿಂ ತತ್ರ ನಿಕ್ಷಿಪ್ಯ ಮಥನಂಚಕ್ರುರೋಜಸಾ ।ಮಂತ್ರಹೋಮೈರ್ಮಹಾತ್ಮಾನಃ ಪುತ್ರಹೇತೋರ್ನಿಮೇಸ್ತದಾ ॥ ೧೮</p>
	<p>ಅರಣ್ಯಾಂ ಮಥ್ಯಮಾನಾಯಾಂಪ್ರಾದುರ್ಭೂತೋ ಮಹಾತಪಾಃ ।ಮಥನಾನ್ಮಿಥಿತ್ಯಾಹುರ್ಜನನಾಜ್ಜನಕೋಽಭವತ್​॥ ೧೯</p>
	<p>ಯಸ್ಮಾದ್ವಿದೇಹಾತ್​ ಸಂಭೂತೋವೈದೇಹಸ್ತು ತತಃ ಸ್ಮೃತಃ ।ಏವಂ ವಿದೇಹರಾಜಶ್ಚ ಜನಕಃ ಪೂರ್ವಕೋಽಭವತ್​ ॥ ೨೦</p>
	<p>ಮಿಥಿರ್ನಾಮ ಮಹಾತೇಜಾಸ್ತೇನಾಯಂಮೈಥಿಲೋಽಭವತ್​ ॥</p>
	<p>ಇತಿ ಸರ್ವಮಶೇಷತೋ ಮಯಾಕಥಿತಂ ಸಂಭವಕಾರಣಂ ತು ಸೌಮ್ಯ । ನೃಪಪುಂಗವಶಾಪಜಂ ದ್ವಿಜಸ್ಯ ದ್ವಿಜಶಾಪಾಚ್ಚ ಯದದ್ಭುತಂ ನೃಪಸ್ಯ ॥ ೨೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಪಂಚಾಶಃ ಸರ್ಗಃ</p>
	
	
	<p>ಅಷ್ಟಪಂಚಾಶಃ ಸರ್ಗಃಯಯಾತಿಶಾಪಃ ೨೫ ಶ್ಲೋಕಗಳು</p>
	<p>ಏವಂ ಬ್ರುವತಿ ರಾಮೇ ತು ಲಕ್ಷ್ಮಣಃ ಪರವೀರಹಾ ।ಪ್ರತ್ಯುವಾಚ ಮಹಾತ್ಮಾನಂ ಜ್ವಲಂತಮಿವ ತೇಜಸಾ ॥ ೧</p>
	<p>ಮಹದದ್ಭುತಮಾಶ್ಚರ್ಯಂ ವಿದೇಹಸ್ಯಪುರಾತನಮ್ ।ನಿರ್ವೃತ್ತಂ ರಾಜಶಾರ್ದೂಲ ವಸಿಷ್ಠಸ್ಯ ನಿಮೇಃಸಹ ॥ ೨</p>
	<p>ನಿಮಿಸ್ತು ಕ್ಷತ್ತ್ರಿಯಃ ಶೂರೋ ವಿಶೇಷೇಣಚ ದೀಕ್ಷಿತಃ ।ನ ಕ್ಷಮಾಂ ಕೃತವಾನ್​ ರಾಜಾ ವಸಿಷ್ಠಸ್ಯ ಮಹಾತ್ಮನಃ ॥ ೩</p>
	<p>ಏವಮುಕ್ತಸ್ತು ತೇನಾಯಂ ಶ್ರೀಮಾನ್​ಕ್ಷತ್ತ್ರಿಯಪುಂಗವಃ ।ಉವಾಚ ಲಕ್ಷ್ಮಣಂ ವಾಕ್ಯಂ ಸರ್ವಶಾಸ್ತ್ರವಿಶಾರದಮ್ ॥ ೪</p>
	<p>ರಾಮೋ ರಮಯತಾಂ ಶ್ರೇಷ್ಠೋಭ್ರಾತರಂ ದೀಪ್ತತೇಜಸಮ್ ।ಸ ಸರ್ವತ್ರ ಕ್ಷಮಾ ವೀರ ಪುರುಷೇಷುಪ್ರದೃಶ್ಯತೇ ॥ ೫</p>
	<p><span>ಸೌಮಿತ್ರೇ ದುಃಸಹೋ ರೋಷೋ ಯಥಾಕ್ಷಾಂತೋ ಯಯಾತಿನಾ । ಸತ್ತ್ವಾನುಗಂ ಪುರಸ್ಕೃತ್ಯ ತಂನಿಬೋಧ ಸಮಾಹಿತಃ ॥ </span>೬</p>
	<p>ನಹುಷಸ್ಯ ಸುತೋ ರಾಜಾ ಯಯಾತಿಪೌರವರ್ಧನಃ ।ತಸ್ಯ ಭಾರ್ಯಾದ್ವಯಂ ಸೌಮ್ಯ ರೂಪೇಣಾಪ್ರತಿಮಂ ಭುವಿ ॥ ೭</p>
	<p>ಏಕಾ ತು ತಸ್ಯ ರಾಜರ್ಷೇರ್ನಾಹುಸಷ್ಯ ಪುರಸ್ಕೃತಾ ।ಶರ್ಮಿಷ್ಠಾ ನಾಮ ದೈತೇಯೀ ದುಹಿತಾವೃಷಪರ್ವಣಃ ॥ ೮</p>
	<p>ಅನ್ಯಾ ತೂಶನಸಃ ಪತ್ನೀಯಯಮಾತೇಃ ಪುರುಷರ್ಷಭ ।ನ ತು ಸಾ ದಯಿತಾ ರಾಜ್ಞೋ ದೇವಯಾನಿಸುಮಧ್ಯಮಾ ॥ ೯</p>
	<p>ತಯೋಃ ಪುತ್ರೌ ತು ಸಂಭೂತೌರೂಪವಂತೌ ಸಮಾಹಿತೌ ।ಶರ್ಮಿಷ್ಠಾಜನಯತ್​ ಪೂರುಂ ದೇವಯಾನಿಯದುಂ ತದಾ ॥ ೧೦</p>
	<p>ಪೂರಸ್ತು ದಯಿತಾ ರಾಜ್ಞೋಗುಣೈರ್ಮಾತೃಕೃತೇನ ಚ ।ತತೋ ದುಃಖಸಮಾದಿಷ್ಟೋಯದುರ್ಮಾತರಮಬ್ರವೀತ್​ ॥ ೧೧</p>
	<p>ಭಾರ್ಗವಸ್ಯ ಕುಲೇ ಜಾತಾ ದೇವಸ್ಯಾಕ್ಲಿಷ್ಟ ಕರ್ಮಣಃ ।ಸಹಸೇ ಹೃದ್ಗತಂ ದುಃಖಮವಮಾನಂ ಚದುಃಸಹಮ್ ॥ ೧೨</p>
	<p><span>ಆವಾಂ ಚ ಸಹಿತೌ ದೇವಿ ಪ್ರವಿಶಾವಹುತಾಶನಾಮ್ । ರಾಜಾ ತು ರಮತಾಂ ಸಾರ್ಧಂದೈತ್ಯಪುತ್ರ್ಯಾ ಬಹುಕ್ಷಪಾ ॥ </span>೧೩</p>
	<p>ಯದಿ ವಾ ಸಹನೀಯಂ ತೇಮಾಮನುಜ್ಞಾತುಮರ್ಹಸಿ ।ಕ್ಷಮ ತ್ವಂ ನ ಕ್ಷಮಿಷ್ಯೇಽಹಂ ಮರಿಷ್ಯಾಮಿನ ಸಂಶಯಃ ॥ ೧೪</p>
	<p>ಪುತ್ರಸ್ಯ ಭಾಷಿತಂ ಶ್ರುತ್ವಾಪರಮಾರ್ತಸ್ಯ ರೋದತಃ ।ದೇವಯಾನೀ ತು ಸಂಕ್ರುದ್ಧಾ ಸಸ್ಮಾರಪಿತರಂ ತದಾ ॥ ೧೫</p>
	<p>ಇಂಗಿತಂ ತದಭಿಜ್ಞಾಯ ದುಹಿತುರ್ಭಾಗವಸ್ತದಾ ।ಆಗತಸ್ತ್ವರಿತಂ ತತ್ರ ದೇವಯಾನೀ ತುಯತ್ರ ಸಾ ॥ ೧೬</p>
	<p>ದೃಷ್ಟ್ವಾ ಚಾಪ್ರಕೃತಿಸ್ಥಾಂತಾಮಪ್ರಹೃಷ್ಟಾಮಚೇತನಾಮ್ ।ಪಿತಾ ದುಹಿತರಂ ವಾಕ್ಯಂ ಕಿಮೇತದಿತಿಚಾಬ್ರವೀತ್​ ॥ ೧೭</p>
	<p>ಪೃಚ್ಛಂತಮಸಕೃತ್ತಂ ವೈ ಭಾರ್ಗವಂದೀಪ್ತತೇಜಸಮ್ ।ದೇವಯಾನೀ ತು ಸಂಕ್ರುದ್ಧಾ ಪಿತರಂವಾಕ್ಯಮಬ್ರವೀತ್​ ॥ ೧೮</p>
	<p>ಅಹಮಗ್ನಿಂ ವಿಷಂ ತೀಕ್ಷ್ಣಮಪೋ ವಾಮುನಿಸತ್ತಮ ।ಭಕ್ಷಯಿಷ್ಯೇ ಪ್ರವೇಕ್ಷ್ಯಾಮಿ ನ ತುಶಕ್ಷ್ಯಾಮಿ ಜೀವಿತುಮ್ ॥ ೧೯</p>
	<p>ನ ಮಾಂ ತ್ವಮಜಾನೀಷೇದುಃಖಿತಾಮವಮಾನಿತಾಮ್ ।ವೃಕ್ಷಸ್ಯಾವಜ್ಞಯಾ ಬ್ರಹ್ಮನ್​ ಖಿದ್ಯಂತೇವೃಕ್ಷಜೀವಿನಃ ॥ ೨೦</p>
	<p>ಅವಜ್ಞಯಾ ಚ ರಾಜರ್ಷಿಃ ಪರಿಭೂಯ ಚಭಾರ್ಗವ ।ಮಯ್ಯವಜ್ಞಾಂ ಪ್ರಯುಂಕ್ತೇ ಹಿ ನ ಚ ಮಾಂ ಬಹು ಮನ್ಯತೇ ॥ ೨೧</p>
	<p>ತಸ್ಯಾಸ್ತದ್ವಚನಂ ಶ್ರುತ್ವಾಕೋಪೇನಾಭಿಪರಿಪ್ಲುತಃ ।ವ್ಯಾಹರ್ತುಮುಪಚಕ್ರಾಮ ಭಾರ್ಗವೋನಹುಷಾತ್ಮಜಮ್ ॥ ೨೨</p>
	<p>ಯಸ್ಮಾನ್ಮಾಮವಜಾನೀಷೇ ನಾಹುಷ ತ್ವಂದುರಾತ್ಮವಾನ್​ ।ಜರಯಾ ಪರಯಾ ಜೀರ್ಣಃಶೈಥಿಲ್ಯಮುಪಯಾಸ್ಯಸಿ ॥ ೨೩</p>
	<p>ಏವಮುಕ್ತ್ವಾ ದುಹಿತರಂ ಸಮಾಶ್ಚಾಸ್ಯ ಚ ಭಾರ್ಗವಃ ।ಪುನರ್ಜಗಾಮ ಬ್ರಹ್ಮರ್ಷಿರ್ಭವನಂ ಸ್ವಂಮಹಾಯಶಾಃ ॥ ೨೪</p>
	<p>ಸ ಏವಮುಕ್ತ್ವಾದ್ವಿಜಪುಂಗವಾಗ್ರ್ಯಃ ಸುತಾಂ ಸಮಾಶ್ವಾಸ್ಯ ಚದೇವಯಾನೀಮ್ ।ಪುನರ್ಯಯೌ ಸೂರ್ಯಸಮಾನತೇಜಾದತ್ತ್ವಾ ಚ ಶಾಪಂ ನಹುಷಾತ್ಮಜಾಯ ॥ ೨೫</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಪಂಚಾಶಃ ಸರ್ಗಃ</p>
	
	
	<p>ಏಕೋನಷಷ್ಟಿತಮಃ ಸರ್ಗಃಪೂರುರಾಜ್ಯಾಭಿಷೇಕಃ೨೩ ಶ್ಲೋಕಗಳು</p>
	<p>ಶ್ರುತ್ವಾ ತೂಶನಸಂ ಕ್ರುದ್ಧಂತದಾರ್ತೋ ನಹುಷಾತ್ಮಜಃ ।ಜರಾಂ ಪರಮಿಕಾಂ ಪ್ರಾಪ್ಯ ಯದುಂವಚನಮಬ್ರವೀತ್​ ॥ ೧</p>
	<p>ಯದೋ ತ್ವಮಸಿ ಧರ್ಮಜ್ಞೋ ಮದರ್ಥಂ ಪ್ರತಿಗೃಹ್ಯತಾಮ್ ।ಜರಾಂ ಪರಮಿಕಾಂ ಪುತ್ರ ಭೋಗೈರಂಸ್ಯೇ ಮಹಾಶಯಃ ॥ ೨</p>
	<p>ನ ತಾವತ್​ ಕೃತಕ್ರತ್ಯೋಽಸ್ಮಿ ವಿಷಯೇಷುನರರ್ಷಭ ।ಅನುಭೂಯ ತಥಾ ಕಾಮಂ ತತಃ ಪ್ರಾಪ್ಸ್ಯಾಮ್ಯಹಂ ಜರಾಮ್ ॥ ೩</p>
	<p>ಯದುಸ್ತದ್ವಚನಂ ಶ್ರುತ್ವಾಪ್ರತ್ಯುವಾಚ ನರರ್ಷಭಮ್ ।ಪುತ್ರಸ್ತೇ ದಯಿತಃ ಪೂರುಃ ಪ್ರತಿಗೃಹ್ಣಾತು ವೈ ಜರಾಮ್ ॥ ೪</p>
	<p>ಬಹಿಷ್ಕೃತೋಽಹಮರ್ಥೇಷು ಸಂನಿಕರ್ಷಾಚ್ಚಪಾರ್ಥಿವ ।ಪ್ರತಿಗೃಹ್ಣಾತು ವೈ ರಾಜನ್​ ಕಃ ಸಹಾಶ್ನಾತಿಭೋಜನಮ್ ॥ ೫</p>
	<p>ತಸ್ಯ ತದ್ವಚನಂ ಶ್ರುತ್ವಾ ರಾಜಾಪೂರುಮಥಾಬ್ರವೀತ್​ ।ಇಯಂ ಜರಾ ಮಹಾಬಾಹೋ ಮದರ್ಥಂಪ್ರತಿಗೃಹ್ಯತಾಮ್ ॥ ೬</p>
	<p>ನಾಹುಷೇಣೈವಮುಕ್ತಸ್ತು ಪೂರುಃ ಪ್ರಾಂಜಲಿರಬ್ರವೀತ್​ ।ಧನ್ಯೋಽಸ್ಮ್ಯನುಗೃಹೀತೋಽಸ್ಮಿಶಾಸನೇಽಸ್ಮಿ ತವ ಸ್ಥಿತಃ ॥ ೭</p>
	<p>ಪುರೋರ್ವಚನಮಾಜ್ಞಾಯ ನಾಹುಷಃ ಪರಯಾ ಮುದಾ ।ಪ್ರಹರ್ಷಮತುಲಂ ಲೇಭೇ ಜರಾಂಸಂಕ್ರಾಮಯಚ್ಚ ತಾಮ್ ॥ ೮</p>
	<p>ತತಃ ಸ ರಾಜಾ ತರುಣಃ ಪ್ರಾಪ್ಯ ಯಜ್ಞಾನ್​ಸಹಸ್ರಶಃ ।ಬಹುವರ್ಷಸಹಸ್ರಾಣಿ ಪಾಲಯಾಮಾಸ ಮೇದಿನೀಮ್ ॥ ೯</p>
	<p>ಅಥ ದೀರ್ಘಸ್ಯ ಕಾಲಸ್ಯ ರಾಜಾಪೂರುಮಥಾಬ್ರವೀತ್​ ।ಅನಯಸ್ವ ಜರಾಂ ಪುತ್ರ ನ್ಯಾಸಂನಿರ್ಯಾತಯಸ್ವ ಮೇ ॥ ೧೦</p>
	<p>ನ್ಯಾಸಭೂತಾ ಮಯಾ ಪುತ್ರ ತ್ವಯಿಸಂಕ್ರಾಮಿತಾ ಜರಾ ।ತಸ್ಮಾತ್​ ಪ್ರತಿಗೃಹೀಷ್ಯಾಮಿ ತಾಂ ಜರಾಂ ಮಾವ್ಯಥಾಂ ಕೃಥಾಃ ॥ ೧೧</p>
	<p>ಪ್ರೀತಶ್ಚಾಸ್ಮಿ ಮಹಾಬಾಹೋ ಶಾಸನಸ್ಯ ಪ್ರತಿಗ್ರಹಾತ್​ ।ತ್ವಾಂ ಬಾಹುಮಭಿಷೇಕ್ಷ್ಯಾಮಿಪ್ರೀತಿಯುಕ್ತೋ ನರಾಧಿಪಮ್ ॥ ೧೨</p>
	<p>ಏವಮುಕ್ತ್ವಾ ಸುತಂ ಪೂರುಂಯಯಾತಿರ್ನಹುಷಾತ್ಮಜಃ ।ದೇವಯಾನೀಸುತಂ ಕ್ರುದ್ಧೋ ರಾಜಾವಾಕ್ಯಮುವಾಚ ಹ ॥ ೧೩</p>
	<p>ರಾಕ್ಷಸಸ್ತ್ವಂ ಮಯಾ ಜಾತಃ ಪುತ್ರರೂಪೋ ದುರಾಸದಃ ।ಪ್ರತಿಹಂಸಿ ಮಮಾಜ್ಞಾಂ ಯತ್​ ಪ್ರಜಾರ್ಥೇ ವಿಫಲೋ ಭವ ॥ ೧೪</p>
	<p>ಪಿತರಂ ಗುರುಭೂತಂ ಮಾಂಯಸ್ಮಾತ್ತ್ವಮವಮನ್ಯಸೇ ।ರಾಕ್ಷಸಾನ್​ ಯಾತುಧಾನಾಂಸ್ತ್ವಂಜನಯಿಷ್ಯಸಿ ದಾರುಣಾನ್​ ॥ ೧೫</p>
	<p>ನ ತು ಸೋಮಕುಲೋತ್ಪನ್ನೇ ವಂಶೇಸ್ಥಾಸ್ಯತಿ ದುರ್ಮತೇಃ ।ವಂಶೋಽಪಿ ಭವತಸ್ತುಲ್ಯೋದುರ್ವಿನೀತೋ ಭವಿಷ್ಯತಿ ॥ ೧೬</p>
	<p>ತಮೇವಮುಕ್ತ್ವಾ ರಾಜರ್ಷಿಃ ಪೂರುಂರಾಜ್ಯವಿವರ್ಧನಮ್ ।ಅಭಿಷೇಕೇಣ ಸಂಪೂಜ್ಯ ಆಶ್ರಮಂಪ್ರವಿವೇಶ ಹ ॥ ೧೭</p>
	<p>ತತಃ ಕಾಲೇನ ಮಹತಾ ದಿಷ್ಟಾಂತಮುಪಜಗ್ಮಿವಾನ್​ ।ತ್ರಿದಿವಂ ಸಂಗತೋ ರಾಜಾಯಯಾತಿರ್ನಹುಷಾತ್ಮಜಃ ॥ ೧೮</p>
	<p>ಪೂರುಶ್ಚಕಾರ ತದ್ರಾಜ್ಯಂ ಧರ್ಮೇಣಮಹತಾ ವೃತಃ ।ಪ್ರತಿಷ್ಠಾನೇ ಪುರುವರೇ ಕಾಶೀರಾಜ್ಯೇಮಹಾಯಶಾಃ ॥ ೧೯</p>
	<p>ಯದುಸ್ತು ಜನಯಾಮಾಸಯಾತುಧಾನಾನ್​ ಸಹಸ್ರಶಃ ।ಪುರೇ ಕ್ರೌಂಚವನೇ ದುರ್ಗೇರಾಜವಂಶಬಹಿಷ್ಕೃತಃ ॥ ೨೦</p>
	<p>ಏಷ ತೂಶನಸಾ ಮುಕ್ತಃ ಶಾಪೋತ್ಸರ್ಗೋ ಯಯಾತಿನಾ ।ಧಾರಿತಃ ಕ್ಷತ್ತ್ರಧರ್ಮೇಣ ಯನ್ನಿಮಿಶ್ಚ ನಚಕ್ಷಮೇ ॥ ೨೧</p>
	<p>ಏತತ್ತೇ ಸರ್ವಮಾಖ್ಯಾತಂ ದರ್ಶನಂಸರ್ವಕಾರಿಣಾಮ್ । ಅನುವರ್ತಾಮಹೇ ಸೌಮ್ಯ ದೋಷೋ ನಸ್ಯಾದ್ಯಥಾ ನೃಗೇ ॥ ೨೨</p>
	<p>ಇತಿ ಕಥಯತಿ ರಾಮೇಚಂದ್ರಾತುಲ್ಯಾನನೇ ಚ ಪ್ರವಿರತರತಾರಂ ವ್ಯೋಮ ಜಜ್ಞೇತದಾನೀಮ್ ।ಅರುಣಕಿರಣರಕ್ತಾ ದಿಗ್ಬಭೌ ಚೈವ ಪೂರ್ವಾಕುಸುಮರಸವಿಮುಕ್ತಂವಸ್ತ್ರಮಾಕುಂಠಿತೇವ ॥ ೨೩</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಷಷ್ಟಿತಮಃ ಸರ್ಗಃ</p>
	
	
	<p>ಷಷ್ಟಿತಮಃ ಸರ್ಗಃಭಾರ್ಗವಚ್ಯವನಾದ್ಯಾಗಮನಮ್ ೧೮ ಶ್ಲೋಕಗಳು</p>
	<p>ತಯೋಃ ಸಂವದತೋರೇವಂರಾಮಲಕ್ಷ್ಮಣಯೋಸ್ತದಾ ।ವಾಸಂತಿಕೀ ನಿಶಾ ಪ್ರಾಪ್ತಾ ನ ಶೀತಾ ನ ಚಘರ್ಮದಾ ॥ ೧</p>
	<p>ತತಃ ಪ್ರಭಾತೇ ವಿಮಲೇ ಕೃತಪೌರ್ವಾಹ್ಣಿಕಕ್ರಿಯಃ ।ಅಭಿಚಕ್ರಾಮ ಕಾಕುತ್ಸ್ಥೋ ದರ್ಶನಂ ಪೌರಕಾರ್ಯವಿತ್​ ॥ ೨</p>
	<p>ತತಃ ಸುಮಂತ್ರಸ್ತ್ವಾಗಮ್ಯ ರಾಘವಂವಾಕ್ಯಮಬ್ರವೀತ್​ ।ಏತೇ ಪ್ರತಿಹತಾ ರಾಜನ್​ ದ್ವಾರಿ ತಿಷ್ಠಂತಿತಾಪಸಾಃ ॥ ೩</p>
	<p>ಭಾರ್ಗವಂ ಚ್ಯವನಂ ಚೈವ ಪುರಸ್ಕೃತ್ಯ ಮಹರ್ಷಯಃ । ದರ್ಶನಂ ತೇ ಮಹಾರಾಜ ಚೋದಯಂತಿಕೃತತ್ವರಾಃ ॥ ೪</p>
	<p>ಪ್ರೀಯಮಾಣಾ ನರವ್ಯಾಘ್ರಯಮುನಾತೀರವಾಸಿನಃ ।ತಸ್ಯ ತದ್ವಚನಂ ಶ್ರುತ್ವಾ ರಾಮಃ ಪ್ರೋವಾಚ ಧರ್ಮವಿತ್​ ॥ ೫</p>
	<p>ಪ್ರವೇಶ್ಯಂತಾಂ ಮಹಾಭಾಗಾ ಭಾರ್ಗವಪ್ರಮುಖಾ ದ್ವಿಜಾಃ ।ರಾಜ್ಞಸ್ತ್ವಾಜ್ಞಾಂ ಪುರಸ್ಕೃತ್ಯ ದ್ವಾಃಸ್ಥೋಮೂರ್ಧ್ನಿ ಕೃತಾಂಜಲಿಃ ॥ ೬</p>
	<p>ಪ್ರವೇಶಯಾಮಾಸ ತದಾ ತಾಪಸಾನ್​ಸುದುರಾಸದಾನ್​ ।ಶತಂ ಸಮಧಿಕಂ ತತ್ರ ದೀಪ್ಯಮಾನಂಸ್ವತೇಜಸಾ ॥ ೭</p>
	<p>ಪ್ರವಿಷ್ಟಂ ರಾಜಭವನಂ ತಾಪಸಾನಾಂಮಹಾತ್ಮನಾಮ್ ।ತೇ ದ್ವಿಜಾಃ ಪೂರ್ಣಕಲಶೈಃಸರ್ವತೀರ್ಥಾಂಬುಸತ್ಕೃತೈಃ ॥ ೮</p>
	<p>ಗೃಹೀತ್ವಾ ಫಲಮೂಲಂ ಚ ರಾಮಸ್ಯಾಭ್ಯಾಹರನ್​ ಬಹು ।ಪ್ರತಿಗೃಹ್ಯ ತು ತತ್​ ಸರ್ವಂ ರಾಮಃ ಪ್ರೀತಿಪುರಸ್ಕೃತಃ ॥ ೯</p>
	<p>ತೀರ್ಥೋದಕಾನಿ ಸರ್ವಾಣಿ ಫಲಾನಿ ವಿವಿಧಾನಿ ಚ ।ಉವಾಚ ಚ ಮಹಾಬಾಹುಃ ಸರ್ವಾನೇವಮಹಾಮುನೀನ್​ ॥ ೧೦</p>
	<p>ಇಮಾನ್ಯಾಸನಮುಖ್ಯಾನಿಯಥಾರ್ಹಮುಪವಿಶ್ಯತಾಮ್ ।ರಾಮಸ್ಯ ಭಾಷಿತಂ ಶ್ರುತ್ವಾ ಸರ್ವ ಏವಮಹರ್ಷಯಃ ॥ ೧೧</p>
	<p>ಬೃಸೀಷು ರುಚಿರಾಖ್ಯಾಸು ನಿಷೇದುಃ ಕಾಂಚನೀಷು ತೇ ।ಉಪವಿಷ್ಟಾನೃಷೀಂಸ್ತತ್ರ ದೃಷ್ಟ್ವಾಪರಪುರಂಜಯಃ ॥ ೧೨</p>
	<p>ಪ್ರಯತಃ ಪ್ರಾಂಜಲಿರ್ಭೂತ್ವಾ ರಾಘವೋವಾಕ್ಯಮಬ್ರವಿತ್​ ।ಕಿಮಾಗಮನಕಾರ್ಯಂ ವಃ ಕಿಂ ಕರೋಮಿಸಮಾಹಿತಃ ॥ ೧೩</p>
	<p>ಆಜ್ಞಾಪ್ಯೋಽಹಂ ಮಹರ್ಷೀಣಾಂಸರ್ವಕಾಮಕರಃ ಸುಖಮ್ ।ಇದಂ ರಾಜ್ಯಂ ಚ ಸಕಲಂ ಜೀವಿತಂ ಚ ಹೃದಿಸ್ಥಿತಮ್ ॥ ೧೪</p>
	<p>ಸರ್ವಮೇತದ್ದ್ವಿಜಾರ್ಥಂ ಮೇಸತ್ಯಮೇತದ್ಬ್ರವೀಮಿ ವಃ ।ತಸ್ಯ ತದ್ವಚನಂ ಶ್ರುತ್ವಾ ಸಾಧುಕಾರೋಮಹಾನಭೂತ್​ ॥ ೧೫</p>
	<p>ಋಷೀಣಾಮುಗ್ರತಪಸಾಂಯಮುನಾತೀರವಾಸಿನಾಮ್ ।ಊಚುಶ್ಚ ತೇ ಮಹಾತ್ಮಾನೋ ಹರ್ಷೇಣಮಹತಾ ವೃತಾಃ ॥ ೧೬</p>
	<p>ಉಪಪನ್ನಂ ನರಶ್ರೇಷ್ಠ ತವೈವ ಭುವಿನಾನ್ಯತಃ ।ಬಹವಃ ಪಾರ್ಥಿವಾ ರಾಜನ್ನತಿಕ್ರಾಂತಾ ಮಹಾಬಲಾಃ ॥ ೧೭</p>
	<p>ಕಾಯಸ್ಯ ಗೌರವಂ ಮತ್ವಾ ಪ್ರತಿಜ್ಞಾಂನಾಭ್ಯರೋಚಯತ್​ ॥</p>
	<p>ತ್ವಯಾ ಪುನರ್ಬಾ್ರಹ್ಮಣಗೌರವಾದಿಯಂಕೃತಾ ಪ್ರತಿಜ್ಞಾ ಹ್ಯನವೇಕ್ಷ್ಯ ಕಾರಣಮ್ ।ತತಶ್ಚ ಕರ್ತಾ ಹ್ಯಸಿ ನಾತ್ರ ಸಂಶಯೋ</p>
	<p>ಮಹಾಭಯಾತ್ತ್ರಾತುಮೃಷೀಂಸ್ತ್ವಮರ್ಹಸಿ ॥ ೧೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಷ್ಟಿತಮಃ ಸರ್ಗಃ</p>
	
	
	<p>ಏಕಷಷ್ಟಿತಮಃ ಸರ್ಗಃಲವಣತ್ರಾಣಪ್ರಾರ್ಥನಾ ೨೫ ಶ್ಲೋಕಗಳು</p>
	<p>ಬ್ರುವದ್ಭಿರೇವಮೃಷಿಭಿಃ ಕಾಕುತ್ಸ್ಥೋವಾಕ್ಯಮಬ್ರವೀತ್​ ।ಕಿಂ ಕಾರ್ಯಂ ಬ್ರೂತ ಮುನಯೋಭಯಂ ತಾವದಪೈತು ವಃ ॥ ೧</p>
	<p>ತಥಾ ಬ್ರುವತಿ ಕಾಕುತ್ಸ್ಥೇ ಭಾರ್ಗವೋವಾಕ್ಯಮಬ್ರವಿತ್​ ।ಭಯಾನಾಂ ಶೃಣು ಯನ್ಮೂಲಂ ದೇಶಸ್ಯ ಚ ನರೇಶ್ವರ ॥ ೨</p>
	<p>ಪೂರ್ವಂ ಕೃತಯುಗೇ ರಾಜನ್​ದೈತೇಯಃ ಸುಮಹಾಬಲಃ ।ಲೋಲಾಪುತ್ರೋಽಭವೇಜ್ಜ್ಯೇಷ್ಠೋಮಧುರ್ನಾಮ ಮಹಾಸುರಃ ॥ ೩</p>
	<p>ಬ್ರಹ್ಮಣ್ಯಶ್ಚ ಶರಣ್ಯಶ್ಚ ಬುದ್ಧ್ಯಾ ಚಪರಿನಿಷ್ಠಿತಃ ।ಸುರೈಶ್ಚ ಪರಮೋದಾರೈಃಪ್ರೀತಿಸ್ತಸಸ್ಯಾತುಲಾಭವತ್​ ॥ ೪</p>
	<p>ಸ ಮಧುರ್ವೀರ್ಯಸಂಪನ್ನೋ ಧರ್ಮೇಚ ಸುಸಮಾಹಿತಃ ।ಬಹುವರ್ಷ ಸಹಸ್ರಾಣಿ ರುದ್ರಪ್ರೀತ್ಯಾಕರೋತ್ತಪಃ ॥೫</p>
	<p>ರುದ್ರಃ ಪ್ರೀತೋಽಭವತ್ತಸ್ಮೈ ವರಂದಾತುಂ ಯಯೌ ಚ ಸಃ ।ಬಹುಮಾನಾಚ್ಚ ರುದ್ರೇಣದತ್ತಸ್ತಸ್ಯಾದ್ಭುತೋ ವರಃ ॥ ೬</p>
	<p>ಶೂಲಂ ಶೂಲಾದ್ವಿನಿಷ್ಕೃಷ್ಯ ಮಹಾವೀರ್ಯಂಮಹಾಪ್ರಭಮ್ ।ದದೌ ಮಹಾತ್ಮಾ ಸುಪ್ರೀತೋ ವಾಕ್ಯಂಚೈತದುವಾಚ ಹ ॥ ೭</p>
	<p>ತ್ವಯಾಯಮತುಲೋ ಧರ್ಮೋ ಮತ್ಪ್ರಸಾದಕರಃ ಕೃತಃ ।ಪ್ರೀತ್ಯಾ ಪರಮಯಾ ಯುಕ್ತೋದದಾಮ್ಯಾಯುಧಮುತ್ತಮಮ್ ॥</p>
	<p>ಯಾವತ್​ ಸುರೈಶ್ಚ ವಿಪ್ರೈಶ್ಚ ನವಿರುಧ್ಯೇರ್ಮಹಾಸುರ ।ತಾವಚ್ಛೂಲಂ ತವೇದಂ ಸ್ಯಾದನ್ಯಥಾನಾಶಮೇಷ್ಯತಿ ॥ ೯</p>
	<p>ಯಶ್ಚ ತ್ವಾಮಭಿಯುಂಜೀತ ಯುದ್ಧಾಯ ವಿಗತಜ್ವರಃ ।ತಂ ಶೂಲೇ ಭಸ್ಮಸಾತ್ಕೃತ್ಯಾಪುನರೇಷ್ಯತಿ ತೇ ಕರಮ್ ॥ ೧೦</p>
	<p>ಏವಂ ರುದ್ರಾದ್ವರಂ ಲಬ್ಧ್ವಾ ಭೂಯ ಏವಮಹಾಸುರಃ ।ಪ್ರಣಿಪತ್ಯ ಮಹಾದೇವಂ ವಾಕ್ಯಮೇತದುವಾಚ ಹ ॥</p>
	<p>ಭಗವನ್​ ಮಮ ವಂಶಸ್ಯ ಶೂಲಮೇತದನುತ್ತಮಮ್ ।ಭವೇತ್ತು ಸತತಂ ದೇವ ಸುರಾಣಾಮೀಶ್ವರೋ ಹ್ಯಸಿ ॥೧೨</p>
	<p>ತಂ ಬ್ರುವಾಣಂ ಮಧುಂ ದೇವಃ ಸರ್ವಭೂತಪತಿಃ ಶಿವ ।ಪ್ರತ್ಯುವಾಚ ಮಹಾತೇಜಾ ನೈತದೇವಂ ಭವಿಷ್ಯತಿ ॥ ೧೩</p>
	<p>ಮಾ ಭೂತ್ತೇ ವಿಫಲಾ ವಾಣೀ ಮತ್ಪ್ರಸಾದಕೃತಾ ಶುಭಾ ।ಭವತಃ ಪುತ್ರಮೇಕಂ ತು ಶೂಲಮೇತದ್ಭಜಿಷ್ಯತೇ ॥ ೧೪</p>
	<p>ಯಾವತ್​ ಕರಸ್ಥಃ ಶೂಲೋಽಯಂಭವಿಷ್ಯತಿ ಸುತಸ್ಯ ತೇ ।ಅವಧ್ಯಃ ಸರ್ವಭೂತಾನಾಂ ಶೂಲಹಸ್ತೋಭವಿಷ್ಯತಿ ॥ ೧೫</p>
	<p>ಏವಂ ಮಧುರ್ವರಂ ಲಬ್ಧ್ವಾ ದೇವಾತ್​ಸುಮಹದದ್ಭುತಮ್ ।ಭವನಂ ಸೋಽಸುರಶ್ರೇಷ್ಠಃ ಕಾರಯಾಮಾಸ ಸುಪ್ರಭಮ್ ॥ ೧೬</p>
	<p>ತಸ್ಯ ಪತ್ನೀ ಮಹಾಭಾಗಾ ಪ್ರಿಯಾಕುಂಭೀನಸೀತಿ ಯಾ ।ವಿಶ್ವಾವಸೋರಪತ್ಯಂ ಸಾ ಹ್ಯನಲಾಯಾಂಮಹಾಪ್ರಭಾ ॥ ೧೭</p>
	<p>ತಸ್ಯಾಃ ಪುತ್ರೋ ಮಹಾವೀರ್ಯೋಲವಣೋ ನಾಮ ದಾರುಣಃ ।ಬಾಲ್ಯಾತ್​ ಪ್ರಭೃತಿ ದುಷ್ಟಾತ್ಮಾ ಪಾಪಾನ್ಯೇವಸಮಾಚರತ್​ ॥ ೧೮</p>
	<p>ತಂ ಪುತ್ರಂ ದುರ್ವಿನೀತಂ ತು ದೃಷ್ಟ್ವಾಕ್ರೋಧಸಮನ್ವಿತಃ । ಮಧುಃ ಸ ಶೋಕಮಾಪೇದೇ ನ ಚೈನಂಕಿಂಚಿದಬ್ರವೀತ್​ ॥ ೧೯</p>
	<p>ಸ ವಿಹಾಯ ತ್ವಿಮಂ ಲೋಕಂ ಪ್ರವಿಷ್ಟೋವರುಣಾಲಯಮ್ ।ಶೂಲಂ ನಿವೇಶ್ಯ ಲವಣೇ ವರಂ ತಸ್ಮೈನ್ಯವೇದಯತ್​ ॥ ೨೦</p>
	<p>ಸ ಪ್ರಭಾವೇಣ ಶೂಲಸ್ಯ ದೌರಾತ್ಮ್ಯೇನಾತ್ಮನಸ್ತಥಾ ।ಸಂತಾಪಯತಿ ಲೋಕಾಂಸ್ತ್ರೀನ್​ ವಿಶೇಷೇಣ ಚತಾಪಸಾನ್​ ॥ ೨೧</p>
	<p>ಏವಂಪ್ರಭಾವೋ ಲವಣಃ ಶೂಲಂ ಚೈವತಥಾವಿಧಮ್ ।ಶ್ರುತ್ವಾ ಪ್ರಮಾಣಂ ಕಾಕುತ್ಸ್ಥಂ ತ್ವಂ ಹಿ ನಃ ಪರಮಾ ಗತಿಃ ॥ ೨೨</p>
	<p>ಬಹವಃ ಪಾರ್ಥಿವಾ ರಾಮ ಭಯಾರ್ತೈರ್ಋಷಿಭಿಃ ಪುರಾ ।ಅಭಯಂ ಯಾಚಿತಾ ವೀರ ತ್ರಾತಾರಂ ನ ಚವಿದ್ಮಹೇ ॥ ೨೩</p>
	<p>ತೇ ವಯಂ ರಾವಣಂ ಶ್ರುತ್ವಾ ಹತಂಸಬಲವಾಹನಮ್ ।ತ್ರಾತಾರಂ ವಿದ್ಮಹೇ ತಾತ ನಾನ್ಯಂ ಭುವಿನರಾಧಿಪಮ್ ॥ ೨೪ ತತ್​ ಪರಿತ್ರಾತುಮಿಚ್ಛಾಮೋಲವಣಾದ್ಭಯಪೀಡಿತಾನ್​ ॥</p>
	<p>ಇತಿ ರಾಮ ನಿವೇದಿತಂ ತು ತೇಭಯಜಂ ಕಾರಣಮುತ್ಥಿತಂ ಚ ಯತ್​ ।ವಿನಿವಾರಯಿತುಂ ಭವಾನ್​ ಕ್ಷಮಃಕುರು ತಂ ಕಾಮಮಹೀನವಿಕ್ರಮ ॥ ೨೫</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಷಷ್ಟಿತಮಃ ಸರ್ಗಃ</p>
	
	
	<p>ದ್ವಿಷಷ್ಟಿತಮಃ ಸರ್ಗಃಶತ್ರುಘ್ನಪ್ರಾರ್ಥನಾ ೨೧ ಶ್ಲೋಕಗಳು</p>
	<p>ತಥೋಕ್ತೇ ತಾನೃಷೀನ್​ ರಾಮಃ ಪ್ರತ್ಯುವಾಚ ಕೃತಾಂಜಲಿಃ ।ಕಿಮಾಹಾರಃ ಕಿಮಾಚಾರೋ ಲವಣಃ ಕ್ವ ಚವರ್ತತೇ ॥ ೧</p>
	<p>ರಾಘವಸ್ಯ ವಚಃ ಶ್ರುತ್ವಾ ಋಷಯಃ ಸರ್ವ ಏವ ತೇ ।ತತೋ ನಿವೇದಯಾಮಾಸುರ್ಲವಣೋವವೃಧೇ ಯಥಾ ॥ ೨</p>
	<p>ಆಹಾರಃ ಸರ್ವಸತ್ತ್ವಾನಿ ವಿಶೇಷೇಣ ಚತಾಪಸಾಃ ।ಆಚಾರೋ ರೌದ್ರತಾ ನಿತ್ಯಂ ವಾಸೋಮಧುವನೇ ತಥಾ ॥ ೩</p>
	<p>ಹತ್ವಾ ಬಹುಸಹಸ್ರಾಣಿ ಸಿಂಹವ್ಯಾಘ್ರಮೃಗದ್ವಿಪಾನ್​ ।ಮಾನುಷಾಂಶ್ಚೈವ ಕುರುತೇನಿತ್ಯಮಾಹಾರಮಾಹ್ನಿಕಮ್ ॥ ೪</p>
	<p>ತತೋಂತರಾಣಿ ಸತ್ತ್ವಾನಿ ಖಾದತೇ ಸಮಹಾಬಲಃ ।ಸಂಹಾರೇ ಸಮನುಪ್ರಾಪ್ತೇ ವ್ಯಾದಿತಾಸ್ಯ ಇವಾಂತಕಃ ॥ ೫</p>
	<p>ತಚ್ಛ್ರುತ್ವಾ ರಾಘವೋ ವಾಕ್ಯಮುವಾಚ ಸಮಹಾಮುನೀನ್​ ।ಘಾತಯಿಷ್ಯಾಮಿ ತದ್ರಕ್ಷೋ ಹ್ಯಪಗಚ್ಛತು ವೋ ಭಯಮ್ ॥೬</p>
	<p>ಪ್ರತಿಜ್ಞಾಯ ತಥಾ ತೇಷಾಂಮುನೀನಾಮುಗ್ರತೇಜಸಾಮ್ ।ಸ ಭ್ರಾತೄನ್​ ಸಹಿತಾನ್​ ಸರ್ವಾನುವಾಚರಘುನಂದನಃ ॥ ೭</p>
	<p>ಕೋ ಹಂತಾ ಲವಣಂ ವೀರಃ ಕಸ್ಯಾಂಶಃ ಸವಿಧೀಯತಾಮ್ ।ಭರತಸ್ಯ ಮಹಾಬಾಹೋಃ ಶತ್ರುಘ್ನಸ್ಯ ಚ ಧೀಮತಃ ॥ ೮</p>
	<p>ರಾಘವೇಣೈವಮುಕ್ತಸ್ತು ಭರತೋವಾಕ್ಯಮಬ್ರವೀತ್​ ।ಅಹಮೇತಂ ವಧಿಷ್ಯಾಮಿ ಮಮಾಂಶಃ ಸವಿಧೀಯತಾಮ್ ॥ ೯</p>
	<p>ಭರತಸ್ಯ ವಚಃ ಶ್ರುತ್ವಾಧೈರ್ಯಶೌರ್ಯಸಮನ್ವಿತಮ್ ।ಲಕ್ಷ್ಮಣಾವರಜಸ್ತಸ್ಥೌ ಹಿತ್ವಾಸೌವರ್ಣಮಾಸನಮ್ ॥ ೧೦</p>
	<p>ಶತ್ರುಘ್ನಸ್ತ್ವಬ್ರವೀದ್ವಾಕ್ಯಂಪ್ರಣಿಪತ್ಯ ನರಾಧಿಪಮ್ ।ಕೃತಕರ್ಮಾ ಮಹಾಬಾಹುರ್ಮಧ್ಯಮೋ ರಘುನಂದನಃ ॥ ೧೧</p>
	<p>ಆರ್ಯೇಣ ಹಿ ಪುರಾ ಶೂನ್ಯಾ ತ್ವಯೋಧ್ಯಾ ಪರಿಪಾಲಿತಾ ।ಸಂತಾಪಂ ಹೃದಯೇ ಕೃತ್ವಾಆರ್ಯಸ್ಯಾಗಮನಂ ಪ್ರತಿ ॥ ೧೨</p>
	<p>ದುಃಖಾನಿ ಚ ಬಹೂನೀಹ ಹ್ಯನುಭೂತಾನಿಪಾರ್ಥಿವ ।ಶಯಾನೋ ದುಃಖಶಯ್ಯಾಸು ನಂದಿಗ್ರಾಮೇಽವಸತ್​ ಪುರಾ ॥ ೧೩</p>
	<p>ಫಲಮೂಲಾಶನೋ ಭೂತ್ವಾ ಜಟೀ ಚೀರಧರಸ್ತಥಾ ।ಅನುಭೂಯೇದೃಶಂ ದುಃಖಮೇಷರಾಘವನಂದನಃ ॥ ೧೪</p>
	<p>ಪ್ರೇಷ್ಯೇ ಮಯಿ ಸ್ಥಿತೇ ರಾಜನ್ನ ಭೂಯಃ ಕ್ಲೇಶಮಾಪ್ನುಯಾತ್​ ।ತಥಾ ಬ್ರುವತಿ ಶತ್ರುಘ್ನೇ ರಾಘವಃ ಪುನರಬ್ರವೀತ್​ ॥ ೧೫</p>
	<p>ಏವಂ ಭವತು ಕಾಕುತ್ಸ್ಥ ಕ್ರಿಯತಾಂಮಮ ಶಾಸನಮ್ ।ರಾಜ್ಯೇ ತ್ವಾಮಭಿಷೇಕ್ಷ್ಯಾಮಿಮಧೋಸ್ತು ನಗರೇ ಶುಭೇ ॥ ೧೬</p>
	<p>ನಿವೇಶಯ ಮಹಾಬಾಹೋ ಭರತಂಯದ್ಯವೇಕ್ಷಸೇ ।ಶೂರಸ್ತ್ವಂ ಕೃತವಿದ್ಯಶ್ಚ ಸಮರ್ಥಶ್ಚನಿವೇಶನೇ ॥ ೧೭</p>
	<p>ಯೋ ಹಿ ಶತ್ರುಂ ಸಮುತ್ಪಾಟ್ಯ ಪಾರ್ಥಿವಸ್ಯಪುನಃ ಕ್ಷಯೇ ।ನ ವಿಧತ್ತೇ ನೃಪಂ ತತ್ರ ನರಕಂ ಸ ಹಿಗಚ್ಛತಿ ॥ ೧೮</p>
	<p>ಸ ತ್ವಂ ಹತ್ವಾ ಮಧುಸುತಂ ಲವಣಂ ಪಾಪನಿಶ್ಚಯಮ್ ।ರಾಜ್ಯಂ ಪ್ರಶಾಧಿ ಧರ್ಮೇಣ ವಾಕ್ಯಂ ಮೇಯದ್ಯವೇಕ್ಷಸೇ ॥ ೧೯</p>
	<p>ಉತ್ತರಂ ಚ ನ ವಕ್ತವ್ಯಂ ಶೂರವಾಕ್ಯಾಂತರೇ ಮಮ ।ಬಾಲೇನ ಪೂರ್ವಜಸ್ಯಾಜ್ಞಾ ಕರ್ತವ್ಯಾ ನಾತ್ರಸಂಶಯಃ ॥ ೨೦</p>
	<p>ಅಭಿಷೇಕಂ ಚ ಕಾಕುತ್ಸ್ಥ ಪ್ರತೀಚ್ಛಸ್ವಮಯೋದ್ಯತಮ್ ।ವಸಿಷ್ಠಪ್ರಮುಖೈರ್ವಿಪ್ರೈರ್ವಿಧಿಮಂತ್ರಪುರಸ್ಕೃತಮ್ ॥ ೨೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಷಷ್ಟಿತಮಃ ಸರ್ಗಃ</p>
	
	
	<p>ತ್ರಿಷಷ್ಟಿತಮಃ ಸರ್ಗಃಲವಣವಧೋಪಾಯಕಥನಮ್ ೩೧ ಶ್ಲೋಕಗಳು</p>
	<p>ಏವಮುಕ್ತಸ್ತು ರಾಮೇಣ ಪರಾಂವ್ರೀಡಾಮುಪಾಗತಮ್ ।ಶತ್ರುಘ್ನೋ ವೀರ್ಯಸಂಪನ್ನೋಮಂದಂ ಮಂದಮುವಾಚ ಹ ॥ ೧</p>
	<p>ಅಧರ್ಮಂ ವಿದ್ಮ ಕಾಕುತ್ಸ್ಥ ಹ್ಯಸ್ಮಿನ್ನರ್ಥೇ ನರೇಶ್ವರ ।ಕಥಂ ತಿಷ್ಠತ್ಸು ಜ್ಯೇಷ್ಠೇಷುಕನೀಯಾನಭಿಷಿಚ್ಯತೇ ॥ ೨</p>
	<p>ಅವಶ್ಯಂ ಕರಣೀಯಂ ಚ ಶಾಸನಂಪುರುಷರ್ಷಭ ।ತವ ಚೈವ ಮಹಾಭಾಗ ಶಾಸನಂದುರತಿಕ್ರಮಮ್ ॥ ೩</p>
	<p>ತ್ವತ್ತೋ ಮಯಾ ಶ್ರುತಂ ವೀರಶ್ರುತಿಭ್ಯಶ್ಚ ಮಯಾ ಶ್ರುತಮ್ ।ನೋತ್ತರಂ ಹಿ ಮಯಾ ವಾಚ್ಯಂಮಧ್ಯಮೇ ಪ್ರತಿಜಾನತಿ ॥ ೪</p>
	<p><span>ವ್ಯಾಹೃತಂ ದುರ್ವಚೋ ಘೋರಂ ಹಂತಾಸ್ಮಿ ಲವಣಂ ಮೃಧೇ । ತಸ್ಯೇಯಂ ಮೇ ದುರುಕ್ತಸ್ಯ ದುರ್ಗತಿಃ ಪುರುಷರ್ಷಭ ॥ </span>೫</p>
	<p>ಉತ್ತರಂ ಹಿ ನ ವಕ್ತವ್ಯಂಜ್ಯೇಷ್ಠೇನಾಭಿಹಿತೇ ಪುನಃ ।ಅಧರ್ಮಸಹಿತಂ ಚೈವಪರಲೋಕವಿವರ್ಜಿತಮ್ ॥ ೬</p>
	<p>ಸೋಽಹಂ ದ್ವಿತೀಯಂ ಕಾಕುತ್ಸ್ಥ ನವಕ್ಷ್ಯಾಮಿ ತವೋತ್ತರಮ್ ।ಮಾ ದ್ವಿತೀಯೇನ ದಂಡೋ ವೈ ನಿಪತೇನ್ಮಯಿ ಮಾನದ ॥ ೭</p>
	<p>ಕಾಮಕಾರೋ ಹ್ಯಹಂ ರಾಜಂಸ್ತವಾಸ್ಮಿ ಪುರುಷರ್ಷಭ ।ಅಧರ್ಮಂ ಜಹಿ ಕಾಕುತ್ಸ್ಥ ಮತ್ಕೃತೇ ರಘುನಂದನ ॥ ೮</p>
	<p>ಏವಮುಕ್ತೇ ತು ಶೂರೇಣಶತ್ರುಘ್ನೇನ ಮಹಾತ್ಮನಾ ।ಉವಾಚ ರಾಮಃ ಸಂಹೃಷ್ಟೋ ಭರತಂ ಲಕ್ಷ್ಮಣಂ ತಥಾ ॥ ೯</p>
	<p>ಸಂಭಾರಾನಭಿಷೇಕಸ್ಯ ಆನಯಧ್ವಂಸಮಾಹಿತಾಃ ।ಅದ್ಯೈವ ಪುರುಷವ್ಯಾಘ್ರಮಭಿಷೇಕ್ಷ್ಯಾಮಿರಾಘವಮ್ ॥ ೧೦</p>
	<p>ಪುರೋಹಿತಂ ಚ ಕಾಕುತ್ಸ್ಥ ನೈಗಮಾನೃತ್ವಿಜಸ್ತಥಾ ।ಮಂತ್ರಿಣಶ್ಚೈವ ತಾನ್​ ಸರ್ವಾನಾನಯುಧ್ವಂ ಮಮಾಜ್ಞಯಾ ॥ ೧೧</p>
	<p>ರಾಜ್ಞಃ ಶಾಸನಮಾಜ್ಞಾಯ ತಥಾಕುರ್ವನ್​ಮಹಾರಥಾಃ । ಅಭಿಷೇಕಸಮಾರಂಭಂ ಪುರಸ್ಕೃತ್ಯಪುರೋಧಸಮ್ ॥ ೧೨</p>
	<p>ಪ್ರವಿಷ್ಟಾ ರಾಜಭವನಂ ರಾಜಾನೋಬ್ರಾಹ್ಮಣಸ್ತಥಾ ।ತಥಾಭಿಷೇಕೋ ವವೃಧೇಶತ್ರುಘ್ನಸ್ಯ ಮಹಾತ್ಮನಃ ॥ ೧೩</p>
	<p>ಸಂಪ್ರಹರ್ಷಕರಃ ಶ್ರೀಮಾನ್​ ರಾಘವಸ್ಯ ಪುರಸ್ಯ ಚ ।ಅಭಿಷಿಕ್ತಸ್ತು ಶತ್ರುಘ್ನೋ ಬಭೌ ಚಾದಿತ್ಯಸಂನಿಭಃ ॥ ೧೪</p>
	<p>ಅಭಿಷಿಕ್ತಃ ಪುರಾ ಸ್ಕಂದಃ ಸೇಂದ್ರೈರಿವಮರುದ್ಗಣೈಃ ।ಅಭಿಷಿಕ್ತೇ ತು ಶತ್ರುಘ್ನೇರಾಮೇಣಾಕ್ಲಿಷ್ಟಕರ್ಮಣಾ ॥ ೧೫</p>
	<p>ಪೌರಾಃ ಪ್ರಮುದಿತಾಶ್ಚಾಸನ್​ ಬ್ರಾಹ್ಮಣಾಶ್ಚಬಹುಶ್ರುತಾಃ ।ಕೌಸ್ಲಯಾ ಚ ಸುಮಿತ್ರಾ ಚ ಮಂಗಲಂಕೇಕಯೀ ತಥಾ ॥ ೧೬</p>
	<p>ಚಕ್ರುಸ್ತಾ ರಾಜಭವನೇ ಯಾಶ್ಚಾನ್ಯಾ ರಾಜಯೋಷಿತಃ ।ಋಷಯಶ್ಚ ಮಹಾತ್ಮಾನೋಯಮುನಾತೀರವಾಸಿನಃ ॥ ೧೭</p>
	<p>ಹತಂ ಲವಣಮಾಶಂಸುಃ ಶತ್ರುಘ್ನಸ್ಯಾಭಿಷೇಚನಾತ್​ ।ತತೋಽಭಿಷಿಕ್ತಂಶತ್ರುಘ್ನಮಂಕಮಾರೋಪ್ಯ ರಾಘವಃ ॥ ೧೮</p>
	<p>ಉವಾಚ ಮಧುರಾಂ ವಾಣೀಂತೇಜಸ್ತಸ್ಯಾಭಿಪೂರಯನ್​ ।ಅಯಂ ಶರಸ್ತ್ವಮೋಘಸ್ತೇ ದಿವ್ಯಃ ಪರಪುರಂಜಯಃ ॥ ೧೯</p>
	<p>ಅನೇನ ಲವಣಂ ಸೌಮ್ಯ ಹಂತಾಸಿರಘುನಂದನ ।ಸೃಷ್ಟಃ ಶರೋಽಯಂ ಕಾಕುತ್ಸ್ಥ ಯದಾ ಶೇತೇ ಮಹಾರ್ಣವೇ ॥ ೨೦</p>
	<p>ಸ್ವಯಂಭೂರಜಿತೋ ದೇವೋ ಯಂನಾಪಶ್ಯನ್​ ಸುರಾಸುರಾಃ ।ಅದೃಶ್ಯಃ ಸರ್ವಭೂತಾನಾಂ ತೇನಾಯಂತು ಶರೋತ್ತಮಃ ॥ ೨೧</p>
	<p>ಸೃಷ್ಟಃ ಕ್ರೋಧಾಭಿಭೂತೇನವಿನಾಶಾರ್ಥಂ ದುರಾತ್ಮನೋಃ ।ಮಧುಕೈಟಭಯೋರ್ವೀರ ವಿಘಾತೇವರ್ತಮಾನಯೋಃ ॥ ೨೨</p>
	<p>ಸ್ರಷ್ಟುಕಾಮೇನ ಲೋಕಾಂಸ್ತ್ರೀಂಸ್ತೌ ಚಾನೇನ ಹತೌ ಯುಧಿ ।ತೌ ಹತ್ವಾ ಜನಭೋಗಾರ್ಥಂ ಕೈಟಭಂ ತು ಮಧುಂ ತಥಾ ॥ ೨೩</p>
	<p>ಅನೇನ ಶರಮುಖ್ಯೇನ ತತೋಲೋಕಾಂಶ್ಚ ಕಾರ ಸಃ ।ನಾಯಂ ಮಯಾ ಶರಃ ಪೂರ್ವಂ ರಾವಣಸ್ಯ ವಧಾರ್ಥಿನಾ ॥ ೨೪</p>
	<p>ಮುಕ್ತಃ ಶತ್ರುಘ್ನ ಭೂತಾನಾಂ ಮಹಾಂಸ್ತ್ರಾಸೋ ಭವೇದಿತಿ ।ಯಚ್ಚ ತಸ್ಯ ಮಹಚ್ಛೂಲಂತ್ರ್ಯಂಬಕೇಣ ಮಹಾತ್ಮನಾ ॥ ೨೫</p>
	<p>ದತ್ತಂ ಶತ್ರುವಿನಾಶಾಯ ಮಧೋರಾಯುಧಮುತ್ತಮಮ್ । ಸ ತಂ ನಿಕ್ಷಿಪ್ಯ ಭವನೇ ಪೂಜ್ಯಮಾನಂಪುನಃ ಪುನಃ ॥ ೨೬</p>
	<p>ದಿಶಃ ಸರ್ವಾಃ ಸಮಾಸಾದ್ಯ ಪ್ರಾಪ್ನೋತ್ಯಾಹಾರಮುತ್ತಮಮ್ ।ಯದಾ ತು ಯುದ್ಧಮಾಕಾಂಕ್ಷನ್​ ಕಶ್ಚಿದೇನಂ ಸಮಾಹ್ವಯೇತ್​ ॥ ೨೭</p>
	<p>ತದಾ ಶೂಲಂ ಗೃಹೀತ್ವಾ ತಂ ಭಸ್ಮ ರಕ್ಷಃ ಕರೋತಿ ಹಿ ।ಸ ತ್ವಂ ಪುರುಷಶಾರ್ದೂಲ ತಮಾಯುಧವಿನಾಕೃತಮ್ ॥ ೨೮</p>
	<p>ಅಪ್ರವಿಷ್ಟಂ ಪುರಂ ಪೂರ್ವಂ ದ್ವಾರಿ ತಿಷ್ಠ ಧೃತಾಯುಧಃ ।ಅಪ್ರವಿಷ್ಟಂ ಚ ಭವನಂ ಯುದ್ಧಾಯಪುರುಷರ್ಷಭ ॥ ೨೯</p>
	<p>ಆಹ್ವಯೇಥಾ ಮಹಾಬಾಹೋ ತತೋ ಹಂತಾಸಿ ರಾಕ್ಷಸಮ್ ।ಅನ್ಯಥಾ ಕ್ರಿಯಮಾಣೇ ತು ಅವಧ್ಯಃ ಸಭವಿಷ್ಯತಿ ॥ ೩೦</p>
	<p>ಯದಿ ತ್ವೇವಂ ಕೃತಂ ವೀರವಿನಾಶಮುಪಯಾಸ್ಯತಿ ।ಏತತ್ತೇ ಸರ್ವಮಾಖ್ಯಾತಂ ಶೂಲಸ್ಯ ಚವಿಪರ್ಯಯಃ ॥ ೩೧</p>
	<p>ಶ್ರೀಮತಃ ಶತಿಕಂಠಸ್ಯ ಕೃತ್ಯಂ ಹಿದುರತಿಕ್ರಮಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಷಷ್ಟಿತಮಃ ಸರ್ಗಃ</p>
	
	
	<p>ಚತುಃಷಷ್ಟಿತಮಃ ಸರ್ಗಃಶತ್ರುಘ್ನಪ್ರಸ್ಥಾನಮ್ ೧೮ ಶ್ಲೋಕಗಳು</p>
	<p>ಏವಮುಕ್ತ್ವಾ ಚ ಕಾಕುತ್ಸ್ಥಂ ಪ್ರಶಂಸ್ಯ ಚ ಪುನಃ ಪುನಃ ।ಪುನರೇವಾಪರಂ ವಾಕ್ಯಮುವಾಚರಘುನಂದನಃ ॥ ೧</p>
	<p>ಇಮಾನ್ಯಶ್ವಸಹಸ್ರಾಣಿ ಚತ್ವಾರಿಪುರುಷರ್ಷಭ ।ರಥಾನಾಂ ದ್ವೇ ಸಹಸ್ರೇ ಚ ಗಜಾನಾಂಶತಮುತ್ತಮಮ್ ॥ ೨</p>
	<p>ಅಂತರಾಪಣವೀಥ್ಯಶ್ಚನಾನಾಪಣ್ಯೋಪಶೋಭಿತಾಃ ।ಅನುಗಚ್ಛಂತು ಕಾಕುತ್ಸ್ಥಂ ತಥೈವ ನಟನರ್ತಕಾಃ ॥ ೩</p>
	<p>ಹಿರಣ್ಯಸ್ಯ ಸುವರ್ಣಸ್ಯ ನಿಯುತಂಪುರುಷರ್ಷಭ ।ಆದಾಯ ಗಚ್ಛ ಶತ್ರುಘ್ನ ಪರ್ಯಾಪ್ತಧನವಾಹನಃ ॥</p>
	<p>ಬಲಂ ಚ ಸುಭೃತಂ ವೀರಹೃಷ್ಟಪುಷ್ಟಮನುತ್ತಮಮ್ ।ಸಂಭಾಷಾಸಂಪ್ರದಾನೇನ ರಂಜಯಸ್ವನರೋತ್ತಮ ॥ ೫</p>
	<p>ನ ಹ್ಯರ್ಥಾಸ್ತತ್ರ ತಿಷ್ಠಂತಿ ನ ದಾರಾ ನ ಚಬಾಂಧವಾಃ ।ಸುಪ್ರೀತೋ ಭೃತ್ಯವರ್ಗಶ್ಚ ಯತ್ರತಿಷ್ಠಸಿ ರಾಘವ ॥ ೬</p>
	<p>ತತೋ ಹೃಷ್ಟಜನಾಕೀರ್ಣಾಂ ಪ್ರಸ್ಥಾಪ್ಯ ಮಹತೀಂ ಚಮೂಮ್ ।ಏಕ ಏವ ಧನುಷ್ಪಾಣಿರ್ಗಚ್ಛ ತ್ವಂಮಧುನೋ ವನಮ್ ॥ ೭</p>
	<p>ಯಥಾ ತ್ವಾಂ ನ ಪ್ರಜಾನಾತಿ ಗಚ್ಛಂತಂ ಯುದ್ಧಕಾಂಕ್ಷಿಣಮ್ ।ಲವಣಸ್ತು ಮಧೋಃ ಪುತ್ರಸ್ತಥಾಗಚ್ಛೇರಶಂಕಿತಮ್ ॥ ೮</p>
	<p>ನ ತಸ್ಯ ಮೃತ್ಯುರಮನ್ಯೋಽಸ್ತಿ ಕಶ್ಚಿದ್ಧಿ ಪುರುಷರ್ಷಭ ।ದರ್ಶನಂ ಯೋಽಭಿಗಚ್ಛೇತ ಸವಧ್ಯೋ ಲವಣೇನ ಹಿ ॥ ೯</p>
	<p>ಸ ಗ್ರೀಷ್ಮ ಅಪಯಾತೇ ತು ವರ್ಷಾರಾತ್ರಉಪಾಗತೇ ।ಹನ್ಯಾಸ್ತ್ವಂ ಲವಣಂ ಸೌಮ್ಯ ಸ ಹಿಕಾಲೋಽಸ್ಯ ದುರ್ಮತೇ ॥ ೧೦</p>
	<p>ಮಹರ್ಷೀಂಸ್ತು ಪುರಸ್ಕೃತ್ಯಪ್ರಯಾಂತು ತವ ಸೈನಿಕಾಃ ।ಯಥಾ ಗ್ರೀಷ್ಮಾವಶೇಷೇಣತರೇಯುರ್ಜಾಹ್ನವೀಜಲಮ್ ॥ ೧೧</p>
	<p>ತತ್ರ ಸ್ಥಾಪ್ಯ ಬಲಂ ಸರ್ವಂ ನದೀತೀರೇಸಮಾಹಿತಃ ।ಅಗ್ರತೋ ಧನುಷಾ ಸಾರ್ಧಂ ಗಚ್ಛ ತ್ವಂಲಘುವಿಕ್ರಮಃ ॥ ೧೨</p>
	<p>ಏವಮುಕ್ತಸ್ತು ರಾಮೇಣಶತ್ರುಘ್ನಸ್ತಾನ್​ ಮಹಾಬಲಾನ್​ ।ಸೇನಾಮುಖ್ಯಾನ್​ ಸಮಾನೀಯ ತತೋವಾಕ್ಯಮುವಾಚ ಹ ॥ ೧೩</p>
	<p>ಏತೇ ವೋ ಗಣಿತಾ ವಾಸಾ ಯತ್ರ ತತ್ರನಿವತ್ಸ್ಯಥ ।ಸ್ಥಾತವ್ಯಂ ಚಾವಿರೋಧೇನ ಯಥಾ ಬಾಧಾನ ಕಸ್ಯಚಿತ್​ ॥ ೧೪</p>
	<p>ತಥಾ ತಾಂಸ್ತು ಸಮಾಜ್ಞಾಪ್ಯ ಪ್ರಸ್ಥಾಪ್ಯ ಚಮಹದ್ಬಲಮ್ । ಕೌಸಲ್ಯಾಂ ಚ ಸುಮತ್ರಾಂ ಚ ಕೈಕೇಯೀಂಚಾಭ್ಯವಾದಯತ್​ ॥ ೧೫</p>
	<p>ರಾಮಂ ಪ್ರದಕ್ಷಿಣೀಕೃತ್ಯಶಿರಸಾಭಿಪ್ರಣಮ್ಯ ಚ ।ರಾಮೇಣ ಚಾಭ್ಯನುಜ್ಞಾತಃ ಶತ್ರುಘ್ನಃ ಶತ್ರುತಾಪನಃ ॥ ೧೬</p>
	<p>ಲಕ್ಷ್ಮಣಂ ಭರತಂ ಚೈವ ಪ್ರಣಿಪತ್ಯ ಕೃತಾಂಜಲಿಃ ।ಪುರೋಹಿತಂ ವಸಿಷ್ಠಂ ಚ ಶತ್ರುಘ್ನಃಪ್ರಯತಾತ್ಮವಾನ್​ ॥ ೧೭</p>
	<p>ಪ್ರದಕ್ಷಿಣಮಥೋ ಕೃತ್ವಾ ನಿರ್ಜಗಾಮಮಹಾಬಲಃ ॥</p>
	<p>ಪ್ರಸ್ಥಾಪ್ಯ ಸೇನಾಮಥಸೋಽಗ್ರತಸ್ತದಾ</p>
	<p>ಗಜೇಂದ್ರವಾಜಿಪ್ರವರೌಘಸಂಕುಲಾಮ್ । ಉವಾಸ ಮಾಸಂ ತುನರೇಂದ್ರಪಾರ್ಶ್ವತಸ್ತ್ವಥ ಪ್ರಯಾತೋರಘುವಂಶವರ್ಧನಃ ॥ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆ</p>
	
	
	<p>ದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಃಷಷ್ಟಿತಮಃ ಸರ್ಗಃ ಪಂಚಷಷ್ಟಿತಮಃ ಸರ್ಗಃ ಸೌದಾಸಕಥಾ</p>
	<p>ಪ್ರಸ್ಥಾಪ್ಯ ತು ಬಲಂ ಸರ್ವಂಮಾಸಮಾತ್ರೋಷಿತಃ ಪಥಿ ।ಏಕ ಏವಾಶು ಶತ್ರುಘ್ನೋ ಜಗಾಮ ತ್ವರಿತಂ ತದಾ ॥ ೧</p>
	<p>ದ್ವಿರಾತ್ರಮಂತರೇ ಶೂರ ಉಷ್ಯ ರಾಘವನಂದನಃ ।ವಾಲ್ಮೀಕೇರಾಶ್ರಮಂಪುಣ್ಯಮಗಚ್ಛದ್ವಾಸಮುತ್ತಮಮ್ ॥ ೨</p>
	<p>ಸೋಽಭಿವಾದ್ಯ ಮಹಾತ್ಮಾನಂ ವಾಲ್ಮೀಕಿಂಮುನಿಸತ್ತಮಮ್ ।ಕೃತಾಂಜಲಿರಥೋ ಭೂತ್ವಾವಾಕ್ಯಮೇತದುವಾಚ ಹ ॥ ೩</p>
	<p>ಭಗವನ್​ ವಸ್ತುಮಿಚ್ಛಾಮಿ ಗುರೋಃ ಕೃತ್ಯಾದಿಹಾಗತಃ ।ಶ್ವಃ ಪ್ರಭಾತೇ ಗಮಿಷ್ಯಾಮಿ ಪ್ರತೀಚೀಂವಾರುಣೀಂ ದಿಶಮ್ ॥ ೪</p>
	<p>ಶತ್ರುಘ್ನಸ್ಯ ವಚಃ ಶ್ರುತ್ವಾ ಪ್ರಹಸ್ಯ ಮುನಿಪುಂಗವಃ ।ಪ್ರತ್ಯುವಾಚ ಮಹಾತ್ಮಾನಂ ಸ್ವಾಗತಂ ತೇಮಹಾಯಶಃ ॥ ೫</p>
	<p>ಸ್ವಮಾಶ್ರಮಮಿದಂ ಸೌಮ್ಯ ರಾಘವಾಣಾಂಕುಲಸ್ಯ ಹಿ ।ಆಸನಂ ಪಾದ್ಯಮರ್ಘ್ಯಂ ಚ ನಿರ್ವಿಶಂಕಃ ಪ್ರತೀಚ್ಛ ಮೇ ॥ ೬</p>
	<p>ಪ್ರತಿಗೃಹ್ಯ ತದಾ ಪೂಜಾಂ ಫಲಮೂಲಂ ಚಭೋಜನಮ್ ।ಭಕ್ಷಯಾಮಾಸ ಕಾಕುತ್ಸ್ಥಸ್ತೃಪ್ತಿಂ ಚಪರಮಾಂ ಗತಃ ॥ ೭</p>
	<p>ಸ ಭುಕ್ತ್ವಾ ಫಲಮೂಲಂ ಚ ಮಹರ್ಷಿಂತಮುವಾಚ ಹ ।ಪೂರ್ವಾ ಯಜ್ಞವಿಭೂತೀಯಂಕಸ್ಯಾಶ್ರಮಸಮೀಪತಃ ॥ ಚಂಚೂರ್ಯಮಾಣಂ ದದೃಶೇ ಸ ಶೂರೋರಾಕ್ಷಸದ್ವಯಮ್ ॥ ೧೧</p>
	<p>ತತ್ತಸ್ಯ ಭಾಷಿತಂ ಶ್ರುತ್ವಾವಾಲ್ಮೀಕಿರ್ವಾಕ್ಯಮಬ್ರವೀತ್​ ।ಶತ್ರುಘ್ನ ಶೃಣು ಯಸ್ಯೇದಂಬಭೂವಾಯತನಂ ಪುರಾ ॥  ೯ </p>
	<p>ಯುಷ್ಮಾಕಂ ಪೂರ್ವಕೋ ರಾಜಾಸುದಾಸಸ್ತಸ್ಯ ಭೂಪತೇಃ ।ಪುತ್ರೋ ವೀರಸಹೋ ನಾಮವೀರ್ಯವಾನತಿಧಾರ್ಮಿಕಃ ॥ ೧೦</p>
	<p>ಸ ಬಾಲ ಏವ ಸೌದಾಸೋಮೃಗಯಾಮುಪಕ್ರಮೇ । ಶಾರ್ದೂಲರೂಪಿಣೌ ಘೋರೌ ಮೃಗಾನ್​ಬಹುಸಹಸ್ರಶಃ ।ಭಕ್ಷಮಾಣಾವಸಂತುಷ್ಟೌ ಪರ್ಯಾಪ್ತಿಂನೈವ ಜಗ್ಮತುಃ ॥ ೧೨</p>
	<p>ಸ ತು ತೌ ರಾಕ್ಷಸೌ ದೃಷ್ಟ್ವಾ ನಿರ್ಮೃಗಂ ಚವನಂ ಕೃತಮ್ ।ಕ್ರೋಧೇನ ಮಹತಾವಿಷ್ಟೋ ಜಘಾನೈಕಂಮಹೇಷುಣಾ ॥ ೧೩</p>
	<p>ವಿನಿಪಾತ್ಯ ತಮೇಕಂ ತು ಸೌದಾಸಃ ಪುರುಷರ್ಷಭ ।ವಿಜ್ವರೋ ವಿಗತಾಮರ್ಷೋ ಹತಂ ರಕ್ಷೋಹ್ಯದೈಕ್ಷತ ॥ ೧೪</p>
	<p>ನಿರೀಕ್ಷಮಾಣಂ ತಂ ದೃಷ್ಟ್ವಾ ಸಹಾಯಂತಸ್ಯ ರಕ್ಷಸಃ ।ಸಂತಾಪಮಕರೋದ್ಘೋರಂ ಸೌದಾಸಂಚೇದಮಬ್ರವೀತ್​ ॥ ೧೫</p>
	<p>ಯಸ್ಮಾದನಪರಾಧಂ ತ್ವಂ ಸಹಾಯಂಮಮ ಜಘ್ನಿವಾನ್​ । ತಸ್ಮಾತ್ತವಾಪಿ ಪಾಪಿಷ್ಠ ಪ್ರದಾಸ್ಯಾಮಿಪ್ರತಿಕ್ರಿಯಾಮ್ ॥ ೧೬</p>
	<p>ಏವಮುಕ್ತ್ವಾ ತು ತದ್ರಕ್ಷಸ್ತತ್ರೈವಾಂತರಧೀಯತ ।ಕಾಲಪರ್ಯಾಯಯೋಗೇನ ರಾಜಾಮಿತ್ರಸಹೋಽಭವತ್​ ॥ ೧೭</p>
	<p>ರಾಜಾ ತು ಯಜತೇಯಜ್ಞಮಸ್ಯಾಶ್ರಮಸಮೀಪತಃ ।ಅಶ್ವಮೇಧಂ ಮಹಾಯಜ್ಞಂ ತಂ ವಸಿಷ್ಠೋಽಭ್ಯಪಾಲಯತ್​ ॥ ೧೮</p>
	<p>ತತ್ರ ಯಜ್ಞೋ ಮಹಾನಾಸೀದ್ಬಹುವರ್ಷಗಣಾಯುತಃ ।ಸಮೃದ್ಧಃಪರಯಾ ಲಕ್ಷ್ಮಾ್ಯ ದೇವಯಜ್ಞಸಮೋಽಭವತ್​ ॥ ೧೯</p>
	<p>ಅಥಾವಸಾನೇ ಯಜ್ಞಸ್ಯ ಪೂರ್ವವೈರಮನುಸ್ಮರನ್​ ।ವಸಿಷ್ಠರೂಪೀ ರಾಜಾನಮಿತಿ ಹೋವಾಚರಾಕ್ಷಸಃ ॥ ೨೦</p>
	<p>ಅಸ್ಯ ಯಜ್ಞಸ್ಯ ಜಾತೋಽಂತಃ ಸಾಮಿಷಂಭೋಜನಂ ಮಮ ।ದೀಯತಾಮಿಹ ಶೀಘ್ರಂ ವೈ ನಾತ್ರ ಕಾರ್ಯಾ ವಿಚಾರಣಾ ॥ ೨೧</p>
	<p>ತಚ್ಛ್ರುತ್ವಾ ವ್ಯಾಹೃತಂ ವಾಕ್ಯಂ ರಕ್ಷಸಾಬ್ರಹ್ಮರೂಪಿಣಾ ।ಭಕ್ಷ್ಯಸಂಸ್ಕಾರಕುಶಲಮುವಾಚಪೃಥಿವೀಪತಿಃ ॥ ೨೨</p>
	<p>ಹವಿಷ್ಯಂ ಸ್ವಾಮಿಷ್ಯಂ ಸ್ವಾದು ಯಥಾ ಭವತಿಭೋಜನಮ್ ।ತಥಾ ಕುರುಷ್ವ ಶೀಘ್ರಂ ವೈ ಪರಿತುಷ್ಯೇದ್ಯಥಾ ಗುರುಃ ॥೨೩</p>
	<p>ಶಾಸನಾತ್​ ಪಾರ್ಥಿವೇಂದ್ರಸ್ಯ ಸೂದಃ ಸಂಭ್ರಾಂತಮಾನಸಃ ।ಸ ರಾಕ್ಷಸಃ ಪುನಸ್ತತ್ರಸೂದವೇಷಮಥಾಕರೋತ್​ ॥ ೨೪</p>
	<p>ಸ ಮಾನುಷಮಥೋ ಮಾಂಸಂ ಪಾರ್ಥಿವಾಯನ್ಯವೇದಯತ್​ ।ಇದಂ ಸ್ವಾದು ಹವಿಷ್ಯಂ ಚ ಸಾಮಿಷಂಚಾನ್ನಮಾಹೃತಮ್ ॥ ೨೫</p>
	<p>ಸ ಭೋಜನಂ ವಸಿಷ್ಠಾಯ ಪತ್ನ್ಯಾಸಾರ್ಧಮುಪಾಹರತ್​ ।ಮದಯಂತ್ಯಾ ನರವ್ಯಾಘ್ರ ಸಾಮಿಷಂರಕ್ಷಸಾಹೃತಮ್ ॥ ೨೬</p>
	<p>ಜ್ಞಾತ್ವಾ ತದಾಮಿಷಂ ವಿಪ್ರೋ ಮಾನುಷಂಭಾಜನಂ ಗತಮ್ ।ಕ್ರೋಧೇನ ಮಹತಾವಿಷ್ಟೋವ್ಯಾಹರ್ತುಮುಪಚಕ್ರಮೇ ॥ ೨೭</p>
	<p>ಯಸ್ಮಾತ್ತ್ವಂ ಭೋಜನಂ ರಾಜನ್​ಮಮೈತದ್ದಾತುಮಿಚ್ಛಸಿ ।ತಸ್ಮದ್ಭೋಜನಮೇತತ್ತೇ ಭವಿಷ್ಯತಿ ನಸಂಶಯಃ ॥ ೨೮</p>
	<p>ತತಃ ಕ್ರುದ್ಧಸ್ತು ಸೌದಾಸಸ್ತೋಯಂಜಗ್ರಾಹ ಪಾಣಿನಾ ।ವಸಿಷ್ಠಂ ಶಪ್ತುಮಾರೇಭೇ ಭಾರ್ಯಾ ಚೈನಮವಾರಯತ್​ ॥ ೨೯</p
	<p>ರಾಜನ್​ ಪ್ರಭುರ್ಯತೋಽಸ್ಮಾಕಂವಸಿಷ್ಠೋ ಭಗವಾನೃಷಿಃ । ಪ್ರತಿಶಪ್ತುಂ ನ ಶಕ್ತಸ್ತ್ವಂದೇವತುಲ್ಯಂ ಪುರೋಧಸಮ್ ॥೩೦</p>
	<p>ತತಃ ಕ್ರೋಧಮಯಂ ತೋಯಂ ತೇಜೋಬಲಸಮನ್ವಿತಮ್ ।ವ್ಯಸರ್ಜಯತ ಧರ್ಮಾತ್ಮಾ ತತಃ ಪಾದೌಸಿಷೇಚ ಚ ॥ ೩೧</p>
	<p>ತೇನಾಸ್ಯ ರಾಜ್ಞಸ್ತೌ ಪಾದೌ ತದಾ ಕಲ್ಮಾಷತಾಂಗತೌ ।ತದಾಪ್ರಭೃತಿ ರಾಜಾಸೌ ಸೌದಾಸಃ ಸುಮಹಾಯಶಾಃ ॥ ೩೨</p>
	<p>ಕಲ್ಮಾಷಪಾದಃ ಸಂವೃತ್ತಃ ಖ್ಯಾತಶ್ಚೈವತಥಾ ನೃಪಃ ।ಸ ರಾಜಾ ಸಹ ಪತ್ನ್ಯಾ ವೇ ಪ್ರಣಿಪತ್ಯಮುಹುರ್ಮುಹುಃ ॥ ೩೩</p>
	<p>ಪುನರ್ವಸಿಷ್ಠಂ ಪ್ರೋವಾಚ ಯದುಕ್ತಂಬ್ರಹ್ಮರೂಪಿಣಾ ।ತಚ್ಛ್ರುತ್ವಾ ಪಾರ್ಥಿವೇಂದ್ರಸ್ಯ ರಕ್ಷಸಾಧಿಕೃತಂ ಚ ತತ್​ ॥ ೩೪</p>
	<p>ಪುನಃ ಪ್ರೋವಾಚ ರಾಜಾನಂ ವಸಿಷ್ಠಃ ಪುರುಷರ್ಷಭಮ್ ।ಮಯಾ ರೋಷಪರೀತೇನ ಯದಿದಂವ್ಯಾಹೃತಂ ವಚಃ ॥ ೩೫</p>
	<p>ನೈತಚ್ಛಕ್ಯಂ ವೃಥಾ ಕರ್ತುಂ ಪ್ರದಾಸ್ಯಾಮಿಚ ತೇ ವರಮ್ ।ಕಾಲೋ ದ್ವಾದಶವರ್ಷಾಣಿ ಶಾಪಸ್ಯಾಂತೋಭವಿಷ್ಯತಿ ॥ ೩೬</p>
	<p>ಮತ್ಪ್ರಸಾದಾಚ್ಚ ರಾಜೇಂದ್ರ ವ್ಯತೀತಂ ನಸ್ಮರಿಷ್ಯಸಿ ।ಏವಂ ಸ ರಾಜಾ ತಂ ಶಾಪಮುಪಭುಜ್ಯಾರಿಸೂದನಃ ॥೩೭</p>
	<p>ಪ್ರತಿಲೇಭೇ ಪುನಾ ರಾಜ್ಯಂಪ್ರಜಾಶ್ಚೈವಾನ್ವಪಾಲಯತ್​ ।ತಸ್ಯ ಕಲ್ಮಾಷಪಾದಸ್ಯ ಯಜ್ಞಸ್ಯಾಯತನಂ ಶುಭಮ್ ॥ ೩೮</p>
	<p>ಆಶ್ರಮಸ್ಯ ಸಮೀಪೇಽಸ್ಯ ಯನ್ಮಾಂಪೃಚ್ಛಸಿ ರಾಘವ ।ತಸ್ಯ ತಾಂ ಪಾರ್ಥಿವೇಂದ್ರಸ್ಯ ಕಥಾಂಶ್ರುತ್ವಾ ಸುದಾರುಣಾಮ್ ॥ ೩೯</p>
	<p>ವಿವೇಶ ಪರ್ಣಶಾಲಾಯಾಂ ಮಹರ್ಷಿಮಭಿವಾದ್ಯ ಚ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಷಷ್ಟಿತಮಃ ಸರ್ಗಃ</p>
	
	
	<p>ಷಟ್​ಷಷ್ಟಿತಮಃ ಸರ್ಗಃಕುಶಲವಜನನಮ್ ೧೭ ಶ್ಲೋಕಗಳು</p>
	<p>ಯಾಮೇವ ರಾತ್ರಿಂ ಶತ್ರುಘ್ನಃ ಪರ್ಣಶಾಲಾಮುಪಾವಿಶತ್​ ।ತಾಮೇವ ರಾತ್ರಿಂ ಸೀತಾಪಿ ಪ್ರಸೂತಾದಾರಕದ್ವಯಮ್ ॥ ೧</p>
	<p>ತತೋರ್ಽಧರಾತ್ರಸಮಯೇ ಬಾಲಕಾಮುನಿದಾರಕಾಃ ।ವಾಲ್ಮೀಕೇಃ ಪ್ರಿಯಮಾಚಖ್ಯುಃ ಸೀತಾಯಾಃ ಪ್ರಸವಂ ಶುಭಮ್ ॥ ೨</p>
	<p>ಭಗವನ್​ ರಾಮಪತ್ನೀ ಸಾ ಪ್ರಸೂತಾದಾರಕದ್ವಯಮ್ । ತತೋ ರಕ್ಷಾಂ ಮಹಾತೇಜಃ ಕುರುಭೂತವಿನಾಶಿನೀಮ್ ॥ ೩</p>
	<p>ತೇಷಾಂ ತದ್ವಚನಂ ಶ್ರುತ್ವಾ ಮಹರ್ಷಿಃ ಸಮುಪಾಗಮತ್​ ।ಬಾಲಚಂದ್ರಪ್ರತೀಕಾಶೌ ದೇವಪುತ್ರೌ ಮಹೌಜಸೌ ॥ ೪</p>
	<p>ಜಗಾಮ ತತ್ರ ಹೃಷ್ಟಾತ್ಮಾ ದದರ್ಶ ಚಕುಮಾರಕೌ ।ಭೂತಘ್ನೀಂ ಚಾಕರೋತ್ತಾಭ್ಯಾಂ ರಕ್ಷಾಂರಕ್ಷೋವಿನಾಶಿನೀಮ್ ॥ ೫</p>
	<p>ಕುಶಮುಷ್ಟಿಮುಪಾದಾಯ ಲವಂ ಚೈವತು ಸ ದ್ವಿಜಃ ।ವಾಲ್ಮೀಕಿಃ ಪ್ರದದೌ ತಾಭ್ಯಾಂ ರಕ್ಷಾಂಭೂತವಿನಾಶಿನೀಮ್ ॥ ೬</p>
	<p>ಯಸ್ತಯೋಃ ಪೂರ್ವಜೋ ಜಾತಃ ಸಕುಶೈರ್ಮಂತ್ರಸತ್ಕೃತೈಃ ।ನಿರ್ಮಾರ್ಜನೀಯಸ್ತು ತದಾ ಕುಶ ಇತ್ಯಸ್ಯನಾಮ ತತ್​ ॥ ೭</p>
	<p>ಯಶ್ಚಾವರೋ ಭವೇತ್ತಾಭ್ಯಾಂ ಲವೇನಸ ಸಮಾಹಿತಃ ।ನಿರ್ಮಾರ್ಜನೀಯೋ ವೃದ್ಧಾಭಿರ್ಲವ ಇತ್ಯೇವ ನಾಮತಃ ॥ ೮</p>
	<p>ಏವಂ ಕುಶಲವೌ ನಾಮ್ನಾ ತಾವುಭೌ ಯಮಜಾತಕೌ ।ಮತ್ಕೃತಾಭ್ಯಾಂ ಚ ನಾಮಭ್ಯಾಂ ಖ್ಯಾತಿಯುಕ್ತೌ ಭವಿಷ್ಯತಃ ॥ ೯</p>
	<p>ತಾಂ ರಕ್ಷಾಂ ಜಗೃಹುಸ್ತಾಶ್ಚ ಮುನಿಹಸ್ತಾತ್​ಸಮಾಹಿತಾಃ ।ಅಕುರ್ವಂಶ್ಚ ತತೋ ರಕ್ಷಾಂತಯೋರ್ವಿಗತಕಲ್ಮಷಾಃ ॥</p>
	<p>೧೦ ತಥಾ ತಾಂ ಕ್ರಿಯಮಾಣಾಂ ಚವೃದ್ಧಾಭಿರ್ಗೋತ್ರನಾಮ ಚ ।ಸಂಕೀರ್ತನಂ ಚ ರಾಮಸ್ಯ ಸೀತಾಯಾಃ ಪ್ರಸವೌ ಶುಭೌ ॥ ೧೧</p>
	<p>ಅರ್ಧರಾತ್ರೇ ತು ಶತ್ರುಘ್ನಃ ಶುಶ್ರಾವಸುಮಹತ್​ ಪ್ರಿಯಮ್ ।ಪರ್ಣಶಾಲಾಂ ತತೋ ಗತ್ವಾ ಮಾತರ್ ದಿಷ್ಟ್ಯೇತಿ ಚಾಬ್ರವೀತ್​ ॥ ೧೨</p>
	<p>ತಥಾ ತಸ್ಯ ಪ್ರಹೃಷ್ಟಸ್ಯ ಶತ್ರುಘ್ನಸ್ಯ ಮಹಾತ್ಮನಃ ।ವ್ಯತೀತಾ ವಾರ್ಷಿಕೀ ರಾತ್ರಿಃ ಶ್ರಾವಣೀಲಘುವಿಕ್ರಮಾ ॥ ೧೩</p>
	<p>ಪ್ರಭಾತೇ ಸುಮಹಾವೀರ್ಯಃ ಕೃತ್ವಾಪೌರ್ವಾಹ್ಣಿಕೀಂ ಕ್ರಿಯಾಮ್ ।ಮುನಿಂ ಪ್ರಾಂಜಲಿರಾಮಂತ್ರ್ಯ ಯಯೌಪಶ್ಚಾನ್ಮುಕಃ ಪುನಃ ॥ ೧೪</p>
	<p>ಸ ಗತ್ವಾ ಯಮುನಾತೀರಂಸಪ್ತರಾತ್ರೋಷಿತಃ ಪಥಿ ।ಋಷೀಣಾಂ ಪುಣ್ಯ ಕೀರ್ತಾನಾಮಾಶ್ರಮೇವಾಸಮಭ್ಯಯಾತ್​ ॥ ೧೫</p>
	<p>ಸ ತತ್ರ ಮುನಿಭಿಃ ಸಾರ್ಧಂಭಾರ್ಗವಪ್ರಮುಖೈರ್ನೃಪಃ ।ಕಥಾಭಿರಭಿರೂಪಾಭಿರ್ವಾಸಂ ಚಕ್ರೇಮಹಾಯಶಾಃ ॥ ೧೬</p>
	<p>ಸ ಕಾಂಚನಾದ್ಯೈರ್ಮುನಿಭಿಃ ಸಮೇತೋರಘುಪ್ರವೀರೋ ರಜನೀಂ ತದಾನೀಂ । ಕಥಾಪ್ರಕಾರೈರ್ಬಹುಭಿರ್ಮಹಾತ್ಮಾ ವಿರಾಮಯಾಮಾಸನರೇಂದ್ರಸೂನುಃ ॥ ೧೭</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಷಷ್ಟಿತಮಃ ಸರ್ಗಃ</p>
	
	
	<p>ಸಪ್ತಷಷ್ಟಿತಮಃ ಸರ್ಗಃಮಾಂಧಾತೃವಧಃ ೨೬ ಶ್ಲೋಕಗಳು</p>
	<p>ಅಥ ರಾತ್ರ್ಯಾಂ ಪ್ರವೃತ್ತಾಯಾಂಶತ್ರುಘ್ನೋ ಭೃಗುನಂದನಮ್ ।ಪಪ್ರಚ್ಛ ವ್ಯವನಂ ವಿಪ್ರಂ ಲವಣಸ್ಯ ಯಥಾ ಬಲಮ್ ॥ ೧</p>
	<p>ಶೂಲಸ್ಯ ಚ ಬಲಂ ಬ್ರಹ್ಮನ್​ ಕೇ ಚ ಪೂರ್ವಂವಿನಾಶಿತಾಃ ।ಅನೇನ ಶೂಲಮುಖ್ಯೇನ ದ್ವಂದ್ವಯುದ್ಧಮುಪಾಗತಾಃ ॥ ೨</p>
	<p>ತಸ್ಯ ತದ್ವಚನಂ ಶ್ರುತ್ವಾಶತ್ರುಘ್ನಸ್ಯ ಮಹಾತ್ಮನಃ ।ಪ್ರತ್ಯುವಾಚ ಮಾಹಾತೇಜಾಶ್ಚ್ಯವನೋ ರಘುನಂದನಮ್ ॥ ೩</p>
	<p>ಅಸಂಖ್ಯೇಯಾನಿ ಕರ್ಮಾಣಿ ಯಾನ್ಯಸ್ಯ ರಘುನಂದನ ।ಇಕ್ಷ್ವಾಕುವಂಶಪ್ರಭವೇ ಯದ್ವೃತ್ತಂ ತಚ್ಛ್ರುಣುಷ್ವ ಮೇ ॥ ೪</p>
	<p>ಅಯೋಧ್ಯಾಯಾಂ ಪುರಾ ರಾಜಾಯುವನಾಶ್ವಸುತೋ ಬಲೀ । ಮಾಂಧಾತೇತಿ ಸ ವಿಖ್ಯಾತಸ್ತ್ರಿಷುಲೋಕೇಷು ವೀರ್ಯವಾನ್​ ॥</p>
	<p>ಸ ಕೃತ್ವಾ ಪೃಥಿವೀಂ ಕೃತ್ಸ್ನಾಂ ಶಾಸನೇಪೃಥವೀಪತಿಃ ।ಸುರಲೋಕಮಿತೋಜೇತುಮುದ್ಯೋಗಮಕರೋನ್ನೃಪಃ॥ ೬</p>
	<p>ಇಂದ್ರಸ್ಯ ಚ ಭಯಂ ತೀವ್ರಂ ಸುರಾಣಾಂಚ ಮಹಾತ್ಮನಾಮ್ ।ಮಾಂಧಾತರಿ ಕೃತೋದ್ಯೋಗೇದೇವಲೋಕಜಿಗೀಷಯಾ ॥ ೭</p>
	<p>ಅರ್ಧಾಸನೇನ ಶಕ್ರಸ್ಯ ರಾಜ್ಯಾರ್ಧೇನ ಚಪಾರ್ಥಿವಃ ।ವಂದ್ಯಮಾನಃ ಸುರಗಣೈಃ ಪ್ರತಿಜ್ಞಾಮಧ್ಯರೋಹತ ॥</p>
	<p>ತಸ್ಯ ಪಾಪಮಭಿಪ್ರಾಯಂ ವಿದಿತ್ವಾಪಾಕಶಾಸನಃ ।ಸಾಂತ್ವಪೂರ್ವಮಿದಂ ವಾಕ್ಯಮುವಾಚಯುವನಾಶ್ವಜಮ್ ॥ ೯</p>
	<p>ರಾಜಾ ತ್ವಂ ಮಾನುಷೇ ಲೋಕೇ ನ ತಾವತ್​ಪುರುಷರ್ಷಭ ।ಅಕೃತ್ವಾ ಪೃಥವೀಂ ವಶ್ಯಾಂ ದೇವರಾಜ್ಯಮಿಹೇಚ್ಛಸಿ ॥ ೧೦</p>
	<p>ಯದಿ ವೀರ ಸಮಗ್ರಾ ತೇ ಮೇದಿನೀ ನಿಖಿಲಾವಶೇ ।ದೇವರಾಜ್ಯಂ ಕುರುಷ್ವೇಹಸಭೃತ್ಯಬಲವಾಹನಃ ॥ ೧೧</p>
	<p>ಇಂದ್ರಮೇವಂ ಬ್ರುವಾಣಂ ತಂ ಮಾಂಧಾತಾವಾಕ್ಯಮಬ್ರವೀತ್​ । ಕ್ವ ಮೇ ಶಕ್ರ ಪ್ರತಿಹತಂ ಶಾಸನಂಪೃಥಿವೀತಲೇ ॥ ೧೨</p>
	<p>ತಮುವಾಚ ಸಹಸ್ರಾಕ್ಷೋ ಲವಣೋನಾಮ ರಾಕ್ಷಸಃ ।ಮಧುಪುತ್ರೋ ಮಧುವನೇ ನಾಜ್ಞಾಂ ತೇ ಕುರತೇಽನಘ ॥ ೧೩</p>
	<p>ತಚ್ಛ್ರುತ್ವಾ ವಿಪ್ರಿಯಂ ಘೋರಂಸಹಸ್ರಾಕ್ಷೇಣ ಭಾಷಿತಮ್ ।ವ್ರೀಡಿತೋಽವಾಙ್ಮುಖೋ ರಾಜಾ ವ್ಯಾಹರ್ತುಂನ ಶಶಾಕ ಹ ॥ ೧೪</p>
	<p>ಆಮಂತ್ರ್ಯತು ಸಹಸ್ರಾಕ್ಷಂ ಹ್ರಿಯಾಕಿಂಚಿದವಾಙ್ಮುಖಃ ।ಪುನರೇವಾಗಮಚ್ಛ್ರೀಮಾನಿಮಂ ಲೋಕಂನರೇಶ್ವರಃ ॥ ೧೫</p>
	<p>ಸ ಕೃತ್ವಾ ಹೃದಯೇಽಮರ್ಷಂಸಭೃತ್ಯಬಲವಾಹನಃ ।ಆಜಗಾಮ ಮಧೋಃ ಪುತ್ರಂ ವಶೇ ಕರ್ತುಮರಿಂದಮಃ ॥ ೧೬</p>
	<p>ಸ ಕಾಂಕ್ಷಮಾಣೋ ಲವಣಂ ಯುದ್ಧಾಯಪುರುಷರ್ಷಭಃ ।ದೂತಂ ಸಂಪ್ರೇಷಯಾಮಾಸ ಸಕಾಶಂಲವಣಸ್ಯ ಹಿ ॥ ೧೭</p>
	<p>ಸ ಗತ್ವಾ ವಿಪ್ರಿಯಾಣ್ಯಾಹ ಬಹೂನಿ ಮಧುನಃ ಸುತಮ್ ।ವದಂತಮೇವಂ ತಂ ದೂತಂ ಭಕ್ಷಯಾಮಾಸ ರಾಕ್ಷಸಃ ॥ ೧೮</p>
	<p>ಚಿರಾಯಮಾಣೇ ದೂತೇ ತು ರಾಜಾಕ್ರೋಧಸಮನ್ವಿತಃ । ಅರ್ದಯಾಮಾಸ ತದ್ರಕ್ಷಃ ಶರವೃಷ್ಟ್ಯಾ ಸಮಂತತಃ ॥೧೯</p>
	<p>ತತಃ ಪ್ರಹಸ್ಯ ತದ್ರಕ್ಷಃ ಶೂಲಂಜಗ್ರಾಹ ಪಾಣಿನಾ ।ವಧಾಯ ಸಾನುಬಂಧಸ್ಯ ಮುಮೋಚಾಯುಧಮುತ್ತಮಮ್ ॥ ೨೦</p>
	<p>ತಚ್ಛೂಲಂ ದೀಪ್ಯಮಾನಂ ತು ಸಭೃತ್ಯಬಲವಾಹನಮ್ ।ಭಸ್ಮೀಕೃತ್ವಾ ನೃಪಂ ಭೂಯೋ ಲವಣಸ್ಯಾಗಮತ್​ ಕರಮ್ ॥ ೨೧</p>
	<p>ಏವಂ ಸ ರಾಜಾ ಸುಮಹಾನ್​ ಹತಃ ಸಬಲವಾಹನಃ ।ಶೂಲಸ್ಯ ತು ಬಲಂ ಸೌಮ್ಯ ಅಪ್ರಮೇಯಮನುತ್ತಮಮ್ ॥ ೨೨</p>
	<p>ಶ್ವಃ ಪ್ರಭಾತೇ ತು ಲವಣಂ ವಧಿಷ್ಯಸಿ ನಸಂಶಯಃ ।ಅಗೃಹೀತಾಯುಧಂ ಕ್ಷಿಪ್ರಂ ಧ್ರುವೋ ಹಿವಿಜಯಸ್ತವ ॥ ೨೩</p>
	<p>ಲೋಕಾನಾಂ ಸ್ವಸ್ತಿ ಚೈವ ಸ್ಯಾತ್​ ಕೃತೇಕರ್ಮಣಿ ಚ ತ್ವಯಾ ।ಏತತ್ತೇ ಸರ್ವಮಾಖ್ಯಾತಂ ಲವಣಸ್ಯದುರಾತ್ಮನಃ ॥ ೨೪</p>
	<p>ಶೂಲಸ್ಯ ಚ ಬಲಂಘೋರಮಪ್ರಮೇಯಂ ನರರ್ಷಭ ।ವಿನಾಶಶ್ಚೈವ ಮಾಂಧಾತುರ್ಯತ್ತೇನಾಭೂಚ್ಚ ಪಾರ್ಥಿವ॥ ೨೫</p>
	<p>ತ್ವಂ ಶ್ವಃ ಪ್ರಭಾತೇ ಲವಣಂ ಮಹಾತ್ಮನ್​ ವಧಿಷ್ಯಸೇ ನಾತ್ರ ತು ಸಂಶಯೋ ಮೇ ।ಶೂಲಂ ವಿನಾ ನಿರ್ಗತಮಾಮಿಷಾರ್ಥೇಧ್ರುವೋ ಜಯಸ್ತೇ ಭವಿತಾನರೇಂದ್ರ ॥ ೨೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಷಷ್ಟಿತಮಃ ಸರ್ಗಃ</p>
	
	
	<p>ಅಷ್ಟಷಷ್ಟಿತಮಃ ಸರ್ಗಃಲವಣಶತ್ರುಘ್ನವಿವಾದಃ ೨೦ ಶ್ಲೋಕಗಳು</p>
	<p>ಕಥಾಂ ಕಥಯತಾಂ ತೇಷಾಂ ಜಯಂಚಾಕಾಂಕ್ಷತಾಂ ಶುಭಮ್ ।ವ್ಯತೀತಾ ರಜನೀ ಶೀಘ್ರಂ ಶತ್ರುಘ್ನಸ್ಯ ಮಹಾತ್ಮನಃ ॥ ೧</p>
	<p>ತತಃ ಪ್ರಭಾತೇ ವಿಮಲೇ ತಸ್ಮಿನ್​ ಕಾಲೇ ಸರಾಕ್ಷಸಃ ।ನಿರ್ಗತಸ್ತು ಪುರಾದ್ಧೀರೋಭಕ್ಷ್ಯಾಹಾರಪ್ರಚೋದಿತಃ ॥ ೨</p>
	<p>ಏತಸ್ಮಿನ್ನಂತರೇ ವೀರಃ ಶತ್ರುಘ್ನೋಯಮುನಾಂ ನದೀಮ್ ।ತೀರ್ತಾ್ವ ಮಧುಪುರದ್ವಾರಿಧನುಷ್ಪಾಣಿರಿತಿಷ್ಠತ ॥ ೩</p>
	<p>ತತೋರ್ಽಧದಿವಸೇ ಪ್ರಾಪ್ತೇಕ್ರೂರಕರ್ಮಾ ಸ ರಾಕ್ಷಸಃ ।ಆಗಚ್ಛದ್ಬಹುಸಾಹಸ್ರಂ ಪ್ರಾಣಿನಾಂಭಾರಮುದ್ವಹನ್​ ॥ ೪</p>
	<p>ತತೋ ದದರ್ಶ ಶತ್ರುಘ್ನಂ ಸ್ಥಿತಂ ದ್ವಾರಿಧೃತಾಯುಧಮ್ ।ತಮುವಾಚ ತತೋ ರಕ್ಷಃ ಕಿಮನೇನಕರಿಷ್ಯಸಿ ॥ ೫</p>
	<p>ಈದೃಶಾನಾಂ ಸಹಸ್ರಾಣಿ ಸಾಯುಧಾನಾಂನರಾಧಮ ।ಭಕ್ಷಿತಾನಿ ಮಯಾ ರೋಷಾತ್​ಕಾಲಮಾಕಾಂಕ್ಷಸೇ ನು ಕಿಮ್ ॥</p>
	<p>ಆಹಾರಶ್ಚಾಸ್ಯ ಸಂಪೂರ್ಣೋ ಮಯಾಯಂಪುರುಷಾಧಮ ।ಸ್ವಯಂ ಪ್ರವಿಷ್ಟೋಽದ್ಯ ಮುಖಂಕಥಮಾಸಾದ್ಯ ದುರ್ಮತೇ ॥ ೭</p>
	<p>ತಸ್ಯೈವಂ ಭಾಷಮಾಣಸ್ಯ ಹಸತಶ್ಚಮುಹುರ್ಮುಹುಃ ।ಶತ್ರುಘ್ನೋ ವೀರ್ಯಸಂಪನ್ನೋರೋಷಾದಶ್ರೂಣ್ಯವಾಸೃಜತ್​ ॥ ೮</p>
	<p>ತಸ್ಯ ರೋಷಾಭಿಭೂತಸ್ಯ ಶತ್ರುಘ್ನಸ್ಯ ಮಹಾತ್ಮನಃ ।ತೇಜೋಮಯಾ ಮರೀಚಸ್ತು ಸರ್ವಗಾತ್ರೈರ್ವಿನಿಷ್ಪತನ್​ ॥ ೯</p>
	<p>ಉವಾಚ ಚ ಸುಸಂಕ್ರುದ್ಧಃ ಶತ್ರುಘ್ನಸ್ತಂ ನಿಶಾಚರಮ್ ।ಯೋದ್ಧುಮಿಚ್ಛಾಮಿ ದುರ್ಬುದ್ಧೇದ್ವಂದ್ವಯುದ್ಧಂ ತ್ವಯಾ ಸಹ ॥ ೧೦</p>
	<p>ಪುತ್ರೋ ದಶರಥಸ್ಯಾಹಂ ಭ್ರಾತಾರಾಮಸ್ಯ ಧೀಮತಃ ।ಶತ್ರುಘ್ನೋ ನಿತ್ಯಶತ್ರುಘ್ನೋ ವಧಾಕಾಂಕ್ಷೀ ತವಾಗತಃ ॥ ೧೧</p>
	<p>ತಸ್ಯ ಮೇ ಯುದ್ಧಕಾಮಸ್ಯ ದ್ವಂದ್ವಯುದ್ಧಂ ಪ್ರದೀಯತಾಮ್ ।ಶತ್ರುಸ್ತ್ವಂ ಸರ್ವಜೀವಾನಾಂ ನ ಮೇಜೀವನ್​ ಗಮಿಷ್ಯಸಿ ॥ ೧೨</p>
	<p>ತಸ್ಮಿಂಸ್ತಥಾ ಬ್ರುವಾಣೇ ತು ರಾಕ್ಷಸಃ ಪ್ರಹಸನ್ನಿವ ।ಪ್ರತ್ಯುವಾಚ ನರಶ್ರೇಷ್ಠಂ ದಿಷ್ಟ್ಯಾ ಪ್ರಾಪ್ತೋಽಸಿ ದುರ್ಮತೇ ॥ ೧೩</p>
	<p>ಮಮ ಮಾತೃಷ್ವಸುರ್ಭಾ್ರತಾ ರಾವಣೋರಾಕ್ಷಸಾಧಿಪಃ ।ಹತೋ ರಾಮೇಣ ದುರ್ಬುದ್ಧೇ ಸ್ತ್ರೀಹೇತೋಃಪುರುಷಾಧಮ ॥ ೧೪</p>
	<p>ತಚ್ಚ ಸರ್ವಂ ಮಯಾ ಕ್ಷಾಂತಂ ರಾವಣಸ್ಯ ಕುಲಕ್ಷಯಮ್ ।ಅವಜ್ಞಾಂ ಪುರತಃ ಕೃತ್ವಾ ಮಯಾಯೂಯಂ ವಿಶೇಷತಃ ॥ ೧೫</p>
	<p>ನಿಹತಾಶ್ಚ ಹಿ ಮೇ ಸರ್ವೇ ಪರಿಭೂತಾಸ್ತೃಣಂಯಥಾ ।ಭೂತಾಶ್ಚೈವ ಭವಿಷ್ಯಾಶ್ಚ ಯೂಯಂಚ ಪುರುಷಾಧಮಾಃ ॥ ೧೬</p>
	<p>ತಸ್ಯ ತೇ ಯುದ್ಧಕಾಮಸ್ಯ ಯುದ್ಧಂದಾಸ್ಯಾಮಿ ದುರ್ಮತೇ ।ತಿಷ್ಠ ತ್ವಂ ಚ ಮುಹೂರ್ತಂ ತುಯಾವದಾಯುಧಮಾನಯೇ ॥ ೧೭</p>
	<p>ಈಪ್ಸಿತಂ ಯಾದೃಶಂ ತುಭ್ಯಂ ಸಜ್ಜಯೇಯಾವದಾಯುಧಮ್ ।ತಮುವಾಚಾಥ ಶತ್ರುಘ್ನಃ ಕ್ವ ಮೇ ಜೀವನ್​ ಗಮಿಷ್ಯಸಿ ॥ ೧೮</p>
	<p>ಶತ್ರುರ್ಯದೃಚ್ಛಯಾ ದೃಷ್ಟೋ ನಮೋಕ್ತವ್ಯಃ ಕೃತಾತ್ಮನಾ ।ಯೋ ಹಿ ವಿಕ್ಲವಯಾ ಬುದ್ಧ್ಯಾ ಪ್ರಸರಂಶತ್ರವೇ ದಿಶೇತ್​ ॥ ೧೯</p>
	<p>ಸ ಹತೋ ಮಂದಬುದ್ಧಿತ್ವಾದ್ಯಥಾಕಾಪುರುಷಸ್ತದಾ ॥</p>
	<p>ತಸ್ಮಾತ್​ ಸುದೃಷ್ಟಂ ಕುರುಜೀವಲೋಕಂ ಶರೈಃ ಶಿತೈಸ್ತ್ವಾಂವಿವಿಧೈರ್ನಯಾಮಿ ।ಯಮಸ್ಯ ಗೇಹಾಭಿಮುಖಂ ಹಿ ಪಾಪಂರಿಪುಂ ತ್ರಿಲೋಕಸ್ಯ ಚ ರಾಘವಸ್ಯ ॥ ೨೦</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಷಷ್ಟಿತಮಃ ಸರ್ಗಃ</p>
	
	
	<p>ಏಕೋನಸಪ್ತತಿತಮಃ ಸರ್ಗಃಲವಣವಧಃ ೪೦ ಶ್ಲೋಕಗಳು</p>
	<p>ತಚ್ಛ್ರುತ್ವಾ ಭಾಷಿತಂ ತಸ್ಯ ಶತ್ರುಘ್ನಸ್ಯಮಹಾತ್ಮನಃ ।ಕ್ರೋಧಮಾಹಾರಯತ್ತೀವ್ರಂ ತಿಷ್ಠತಿಷ್ಠೇತಿ ಚಾಬ್ರವೀತ್​ ॥ ೧</p>
	<p>ಪಾಣೌ ಪಾಣಿಂ ವಿನಿಷ್ಪಿಷ್ಯ ದಂತಾನ್​ ಕಟಕಟಾಯ್ಯಚ ।ಲವಣೋ ರಘುಶಾರ್ದೂಲಮಾಹ್ವಯಾಮಾಸಚಾಸಕೃತ್​ ॥ ೨</p>
	<p>ತಮಾಹ್ವಯಂತಂ ಸೌಮಿತ್ರಿರ್ಲವಣಂಘೋರದರ್ಶನಮ್ । ಶತ್ರುಘ್ನೋ ದೇವಶತ್ರುಘ್ನ ಇದಂ ವಚನಮಬ್ರವೀತ್​ ॥ ೩</p>
	<p>ನ ಶತ್ರುಘ್ನಸ್ತಥಾ ಜಾತೋ ಯಥಾನ್ಯೇನಿರ್ಜಿತಸ್ತ್ವಯಾ ।ತದದ್ಯ ಬಾಣಾಭಿಹತೋ ವ್ರಜ ತ್ವಂ ಯಮಸಾದನಮ್ ॥ ೪</p>
	<p>ಋಷಯೋಽಪ್ಯದ್ಯ ಪಾಪಾತ್ಮನ್​ ಮಯಾತ್ವಾಂ ನಿಹತಂ ರಣೇ ।ಪಶ್ಯಂತು ವಿಪ್ರಾ ವಿದ್ವಾಂಸಸ್ತ್ರಿದಶಾ ಇವರಾವಣಮ್ ॥ ೫</p>
	<p>ತ್ವಯಿ ಮದ್ಬಾಣನಿರ್ದಗ್ಧೇ ಪತಿತೇಽದ್ಯ ನಿಶಾಚರ ।ಪುರೇ ಜನಪದೇ ಚಾಪಿ ಕ್ಷೇಮಮೇವಭವಿಷ್ಯತಿ ॥ ೬</p>
	<p>ಅದ್ಯ ಮದ್ಬಾಹುನಿಷ್ಕ್ರಾಂತಃ ಶರೋವಜ್ರನಿಭಾನನಃ ।ಪ್ರವೇಕ್ಷ್ಯತೇ ತೇ ಹೃದಯಂ ಪದ್ಮಮಂಶುರಿವಾರ್ಕಜಃ ॥ ೭</p>
	<p>ಏವಮುಕ್ತೋ ಮಹಾವೃಕ್ಷಂ ಲವಣಃ ಕ್ರೋಧಮೂರ್ಛಿತಃ ।ಶತ್ರುಘ್ನೋರಸಿ ಚಿಕ್ಷೇಪ ಸ ಚ ತಂಶತಧಾಚ್ಛಿನತ್​ ॥ ೮</p>
	<p>ತದ್ದೃಷ್ವಾ ವಿಫಲಂ ಕರ್ಮ ರಾಕ್ಷಸಃ ಪುನರೇವ ತು ।ಪಾದಪಾನ್​ ಸುಬಹೂನ್​ ಗೃಹ್ಯ ಶತ್ರುಘ್ನಾಯಾಸೃಜದ್ಬಲೀ ॥ ೯</p>
	<p>ಶತ್ರುಘ್ನಶ್ಚಾಪಿ ತೇಜಸ್ವೀವೃಕ್ಷಾನಾಪತತೋ ಬಹೂನ್​ ।ತ್ರಿಭಿಶ್ಚತುರ್ಭಿರೇಕೈಕಂ ಚಿಚ್ಛೇದನತಪರ್ವಭಿಃ ॥ ೧೦</p>
	<p>ತತೋ ಬಾಣಮಯಂ ವರ್ಷಂವ್ಯಸೃಜದ್ರಾಕ್ಷಸೋರಸಿ ।ಶತ್ರುಘ್ನೋ ವೀರ್ಯಸಂಪನ್ನೋವಿವ್ಯಥೇ ನ ಸ ರಾಕ್ಙಸಃ ॥ ೧೧</p>
	<p>ತತಃ ಪ್ರಹಸ್ಯ ಲವಣೋವೃಕ್ಷಮುದ್ಯಮ್ಯ ವೀರ್ಯವಾನ್​ ।ಶಿರಸ್ಯಭ್ಯಹನಚ್ಛೂರಂ ಸ್ರಸ್ತಾಂಗಃ ಸಮುಮೋಹ ವೈ ॥ ೧೨</p>
	<p>ತಸ್ಮಿನ್ನಿಪತಿತೇ ವೀರೇ ಹಾಹಾಕಾರೋಮಹಾನಭೂತ್​ ।ಋಷೀಣಾಂ ದೇವಸಂಘಾನಾಂಗಂಧರ್ವಾಪ್ಸರಸಾಂ ತಥಾ ॥ ೧೩</p>
	<p>ತಮವಜ್ಞಾಯ ತು ಹಂತುಂ ಶತ್ರುಘ್ನಂ ಭುವಿ ಪಾತಿತಮ್ ।ರಕ್ಷೋ ಲಬ್ಧಾಂತರಮಪಿ ನ ವಿವೇಶಸ್ವಮಾಲಯಮ್ ॥ ೧೪</p>
	<p>ನಾಪಿ ಶೂಲಂ ಪ್ರಜಗ್ರಾಹ ತಂ ದೃಷ್ಟ್ವಾಭುವಿ ಪಾತಿತಮ್ ।ತತೋ ಹತ ಇತಿ ಜ್ಞಾತ್ವಾ ತಾನ್​ ಭಕ್ಷಾನ್​ ಸಮುದಾವಹತ್​ ॥ ೧೫</p>
	<p>ಮುಹೂರ್ತಾಲ್ಲಬ್ಧಸಂಜ್ಞಸ್ತು ಪುನಸ್ತಸ್ಥೌ ಧೃತಾಯುಧಃ ।ಶತ್ರುಘ್ನೋ ವೈ ಪುರದ್ವಾರಿ ಋಷಿಭಿಃ ಸಂಪ್ರಪೂಜಿತಃ ॥ ೧೬</p>
	<p><span>ತತೋ ದಿವ್ಯಮಮೋಘಂ ತಂ ಜಗ್ರಾಹ ಶರಮುತ್ತಮಮ್ ।ಜ್ವಲಂತಂ ತೇಜಸಾ ಘೋರಂ ಪೂರಯಂತಂದಿಶೋ ದಶ ॥ ೧೭</span></p>
	<p>ವಜ್ರಾನನಂ ವಜ್ರವೇಗಂ ಮೇರುಮಂದರಸಂನಿಭಮ್ ।ನತಂ ಪರ್ವಸು ಸರ್ವೇಷುಸಂಯುಗೇಷ್ವಪರಾಜಿತಮ್ ॥ ೧೮</p>
	<p>ಅಸ್ಯಕ್​ಚಂದನದಿಗ್ಧಾಂಗಂ ಚಾರುಪತ್ರಂಪತತತ್ತ್ರಿಣಮ್ ।ದಾನವೇಂದ್ರಾಚಲೇಂದ್ರಾಣಾಮರಸುರಾಣಾಂಚ ದಾರಣಮ್ ॥ ೧೯</p>
	<p>ತಂ ದೀಪ್ತಮಿವ ಕಾಲಾಗ್ನಿಂ ಯುಗಾಂತೇ ಸಮುಪಸ್ಥಿತೇ ।ದೃಷ್ಟ್ವಾ ಸರ್ವಾಣಿ ಭೂತಾನಿಪರಿತ್ರಾಸಮುಪಾಗಮನ್​ ॥ ೨೦</p>
	<p>ಸದೇವಾಸುರಗಂಧರ್ವಂ ಮುನಿಭಿಃ ಸಾಪ್ಸರೋಗಣಮ್ ।ಜಗದ್ಧಿ ಸರ್ವಮಸ್ವಸ್ಥಂಪಿತಾಮಹಮುಪಸ್ಥಿತಮ್ ॥ ೨೧</p>
	<p>ಊಚುಶ್ಚ ದೇವಾ ದೇವೇಶಂ ವರದಂಪ್ರಪಿತಾಮಹಮ್ ।ಕಚ್ಚಿಲ್ಲೋಕಕ್ಷಯೋ ದೇವ ಸಂಪ್ರಾಪ್ತೋ ವಾ ಯುಗಕ್ಷಯಃ ॥ ೨೨</p>
	<p>ನೇದೃಶಂ ದೃಷ್ಟಪೂರ್ವಂ ಚ ನಶ್ರುತಂ ಪ್ರಪಿತಾಮಹ ।ದೇವಾನಾಂ ಭಯಸಂಮೋಹೋ ಲೋಕಾನಾಂಸಂಕ್ಷಯಂ ಪ್ರತಿ ॥ ೨೩</p>
	<p>ತೇಷಾಂ ತದ್ವಚನಂ ಶ್ರುತ್ವಾ ಬ್ರಹ್ಮಾ ಲೋಕಪಿತಾಮಹಃ ।ಭಯಕಾರಣಮಾಚಷ್ಟ ಲೋಕಾನಾಮಭಯಂಕರಃ ॥೨೪</p>
	<p>ಉವಾಚ ಮಧುರಾಂ ವಾಣೀಂ ಶೃಣುಧ್ವಂಸರ್ವದೇವತಾಃ ।ವಧಾಯ ಲವಣಸ್ಯಾಜೌ ಶರಃ ಶತ್ರುಘ್ನಧಾರಿತಃ ॥ ೨೫</p>
	<p>ತೇಜಸಾ ತಸ್ಯ ಸಂಮೂಢಾಃ ಸರ್ವೇ ಸ್ಮಃ ಸುರಸತ್ತಮಾಃ ।ಏಷ ಪೂರ್ವಸ್ಯ ದೇವಸ್ಯ ಲೋಕಕರ್ತು ಸನಾತನಃ ॥ ೨೬</p>
	<p>ಶರಸ್ತೇಜೋಮಯೋ ವತ್ಸಾಸ್ತೇನ ವೋಭಯಮಾಗತಮ್ ।ಏಷ ವೈ ಕೈಟಭಸ್ಯಾರ್ಥೇ ಮಧುನಶ್ಚಮಹಾಶರಃ ॥ ೨೭</p>
	<p>ಸೃಷ್ಟೋ ಮಹಾತ್ಮಾನೋ ಯೇನವಧಾರ್ಥೇ ದೈತ್ಯಯೋಸ್ತಯೋಃ ।ಏಕ ಏವ ಪ್ರಜಾನಾತಿ ವಿಷ್ಣುಸ್ತೇಜೋಮಯಂ ಶರಮ್ ॥ ೨೮</p>
	<p>ಏಷಾ ಏವ ತನುಃ ಪೂರ್ವಾ ವಿಷ್ಣೋಸ್ತಸ್ಯ ಮಹಾತ್ಮನಃ ।ಇತೋ ಗಚ್ಛತ ಪಶ್ಯಧ್ವಂ ವಧ್ಯಮಾನಂ ಮಹಾತ್ಮನಾ ॥ ೨೯</p>
	<p>ರಾಮಾನುಜೇನ ವೀರೇಣ ಲವಣಂರಾಕ್ಷಸೋತ್ತಮಮ್ ।ತಸ್ಯ ತೇ ದೇವದೇವಸ್ಯ ನಿಶಮ್ಯ ವಚನಂಸುರಾಃ ॥ ೩೦</p>
	<p>ಆಜಗ್ಮುರ್ಯತ್ರ ಯುಧ್ಯೇತೇ ಶತ್ರುಘ್ನಲವಣಾವುಭೌ ।ತಂ ಶರಂ ದಿವ್ಯಸಂಕಾಶಂಶತ್ರುಘ್ನಕರಧಾರಿತಮ್ ॥ ೩೧</p>
	<p>ದದೃಶುಃ ಸರ್ವಭೂತಾನಿಯುಗಾಂತಾಗ್ನಿಮಿವೋತ್ಥಿತಮ್ ।ಆಕಾಶಮಾವೃತಂ ದೃಷ್ಟ್ವಾ ದೇವೈರ್ಹಿರಘುನಂದನಃ ॥ ೩೨</p>
	<p>ಸಿಂಹನಾದಂ ಭೃಶಂ ಕೃತ್ವಾ ದದರ್ಶ ಲವಣಂ ಪುನಃ ।ಆಹೂತಶ್ಚ ಪುನಸ್ತೇನ ಶತ್ರುಘ್ನೇನಮಹಾತ್ಮನಾ ॥ ೩೩</p>
	<p>ಲವಣಃ ಕ್ರೋಧಸಂಯುಕ್ತೋಯುದ್ಧಾಯ ಸಮುಪಸ್ಥಿತಃ ।ಆಕರ್ಣಾತ್​ ಸ ವಿಕೃಷ್ಯಾಥತದ್ಧನುರ್ಧನ್ವಿನಾಂ ವರಃ ॥ ೩೪</p>
	<p>ತಂ ಮುಮೋಚ ಮಹಾಬಾಣಂ ಲವಣಸ್ಯ ಮಹೋರಸಿ ।ಉರಸ್ತಸ್ಯ ವಿದಾರ್ಯಾಶು ಪ್ರವಿವೇಶರಸಾತಲಮ್ ॥ ೩೫</p>
	<p>ಗತ್ವಾ ರಸಾತಲಂ ದಿವ್ಯಃ ಶರೋವಿಬುಧಪೂಜಿತಃ ।ಪುನರೇವಾಗಮತ್ತೂರ್ಣಮಿಕ್ಷ್ವಾಕುಕುಲನಂದನಮ್ ॥ ೩೬</p>
	<p>ಶತ್ರುಘ್ರನಶರನಿರ್ಭಿನ್ನೋ ಲವಣಃ ಸ ನಿಶಾಚರಃ ।ಪಪಾತ ಸಹಸಾ ಭೂಮೌ ವಜ್ರಾಹತಇವಾಚಲಃ ॥ ೩೭</p>
	<p>ತಚ್ಚ ಶೂಲಂ ಮಹತ್ತೇನ ಹತೇ ಲವಣಾರಾಕ್ಷಸೇ ।ಪಶ್ಯತಾಂ ಸರ್ವದೇವಾನಾಂ ರುದ್ರಸ್ಯ ವಶಮನ್ವಗಾತ್​ ॥ ೩೮</p>
	<p>ಏಕೇಶುಪಾತೇನ ಭಯಂ ನಿಪಾತ್ಯ ಲೋಕತ್ರಯಸ್ಯಾಪಿರಘುಪ್ರವೀರಃ ।ವಿನಿರ್ಬಭಾವುತ್ತಮಚಾಪಬಾಣಸ್ತಮಃ ಪ್ರಣುದ್ಯೇವಸಹಸ್ರರಶ್ಮಿಃ ॥ ೩೯</p>
	<p>ತತೋ ಹಿ ದೇವಾ ಋಷಿಪ್ನಗಾಶ್ಚಪ್ರಪೂಜಿರೇ ಹ್ಯಪ್ಸರಸಶ್ಚ ಸರ್ವಾಃ । ದಿಷ್ಟ್ಯಾ ಜಯೋ ದಾಶರಥೇರವಾಪ್ತಸ್ತ್ಯಕ್ತ್ವಾ ಭಯಂ ಸರ್ಪ ಇವಪ್ರಶಾಂತಃ ॥ ೪೦</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಸಪ್ತತಿತಮಃ ಸರ್ಗಃ</p>
	
	
	<p>ಸಪ್ತತಿತಮಃ ಸರ್ಗಃಮಧುಪುರೀನಿವೇಶಃ೧೭ ಶ್ಲೋಕಗಳು</p>
	<p>ಹತೇ ತು ಲವಣೇ ದೇವಾಃ ಸೇಂದ್ರಾಃ ಸಾಗ್ನಿಪುರೋಗಮಾಃ ।ಊಚುಃ ಸುಮಧುರಾಂ ವಾಣೀಂಶತ್ರುಘ್ನಂ ಶತ್ರುತಾಪನಮ್ ॥ ೧</p>
	<p>ದಿಷ್ಟ್ಯಾ ತೇ ವಿಜಯೋ ವತ್ಸ ದಿಷ್ಟ್ಯಾ ಲವಣರಾಕ್ಷಃ ।ಹತಃ ಪುರುಷಶಾರ್ದೂಲ ವರಂ ವರಯಸುವ್ರತ ॥ ೨</p>
	<p>ವರದಾಸ್ತು ಮಹಬಾಹೋ ಸರ್ವ ಏವಸಮಾಗತಾಃ ।ವಿಜಯಾಕಾಂಕ್ಷಿಣಸ್ತುಭ್ಯಮಮೋಘಂದರ್ಶನಂ ಹಿ ನಃ ॥ ೩</p>
	<p>ದೇವಾನಾಂ ಭಾಷಿತಂ ಶ್ರುತ್ವಾ ಶೂರೋಮೂರ್ಧ್ನಿ ಕೃತಾಂಜಲಿಃ ।ಪ್ರತ್ಯುವಾಚ ಮಹಾಬಾಹುಃ ಶತ್ರುಘ್ನಃ ಪ್ರಯಾತಾತ್ಮವಾನ್​ ॥ ೪</p>
	<p>ಇಯಂ ಮಧುಪುರೀ ರಮ್ಯಾ ಮಧುರಾದೇವನಿರ್ಮಿತಾ ।ನಿವೇಶಂ ಪ್ರಾಪ್ನುಯಾಚ್ಛೀಘ್ರಮೇಷಮೇಽಸ್ತು ವರಃ ಪರಃ ॥ ೫</p>
	<p>ತ ದೇವಾಃ ಪ್ರೀತಮನಸೋ ಬಾಢಮಿತ್ಯೇವರಾಘವಮ್ ।ಭವಿಷ್ಯತಿ ಪುರೀ ರಮ್ಯಾ ಶೂರಸೇನಾ ನಸಂಶಯಃ ॥ ೬</p>
	<p>ತೇ ತಥೋಕ್ತ್ವಾ ಮಹಾತ್ಮಾನೋ ದಿವಮಾರುರುಹುಸ್ತದಾ ।ಶತ್ರುಘ್ನೋಽಪಿ ಮಹಾತೇಜಾಸ್ತಾಂ ಸೇನಾಂಸಮುಪಾನಯತ್​ ॥ ೭</p>
	<p>ಸಾ ಸೇನಾ ಶೀಘ್ರಾಮಾಗಚ್ಛಚ್ಛ್ರುತ್ವಾಶತ್ರುಘ್ನಶಾಸನಮ್ ।ನಿವೇಶನಂ ಚ ಶತ್ರುಘ್ನಃ ಶ್ರವಣೇನ ಸಮಾರಭತ್​ ॥ ೮</p>
	<p>ಸಾ ಪುರಾ ದಿವ್ಯಸಂಕಾಶಾ ವರ್ಷೇದ್ವಾದಶಮೇ ಶುಭೇ ।ನಿವಿಷ್ಟಾ ಶೂರಸೇನಾನಾಂವಿಷಯಶ್ಚಾಕುತೋಭಯಃ ॥ ೯</p>
	<p>ಕ್ಷೇತ್ರಾಣಿ ಸಸ್ಯಯುಕ್ತಾನಿ ಕಾಲೇ ವರ್ಷತಿವಾಸವಃ ।ಅರೋಗವೀರಪುರುಷಾಶತ್ರುಘ್ನಭುಜಪಾಲಿತಾ ॥</p>
	<p>೧೦ ಅರ್ಧಚಂದ್ರಪ್ರತೀಕಾಶಾ ಯಮುನಾತೀರಶೋಭಿತಾ ।ಶೋಭಿತಾ ಗೃಹಮುಖ್ಯೈಶ್ಚ ಚತ್ವರಾಪಣವೀಥಿಕೈಃ ॥ ೧೧</p>
	<p>ಚಾತುವರ್ಣ್ಯಸಮಾಯುಕ್ತಾ ನಾನಾವಾಣಿಜ್ಯಶೋಭಿತಾ ।ಯಚ್ಚ ತೇನ ಪುರಾ ಶುಭ್ರಂ ಲವಣೇನಕೃತಂ ಮಹತ್​ ॥ ೧೨</p>
	<p>ತಚ್ಛೋಭಯತಿ ಶತ್ರುಘ್ನೋ ನಾನಾವರ್ಣೋಪಶೋಭಿತಮ್ ।ಆರಾಮೈಶ್ಚ ವಿಹಾರೈಶ್ಚ ಶೋಭಮಾನಾಂಸಮಂತತಃ ॥ ೧೩</p>
	<p>ಶೋಭಿತಾಂ ಶೋಭನೀಯೈಶ ತಥಾನ್ಯೈರ್ದೇವಮಾನುಷೈಃ ।ತಾಂ ಪುರೀಂ ದಿವ್ಯಸಂಕಾಶಾಂನಾನಾಪಣ್ಯೋಪಶೋಭಿತಾಮ್ ॥ ೧೪</p>
	<p>ನಾನಾದೇಶಾಗತೈಶ್ಚಾಪಿವಣಿಗ್ಭಿರುಪಶೋಭಿತಾಮ್ ।ತಾಂ ಸಮೃದ್ಧಾಂ ಸಮೃದ್ಧಾರ್ಥಃ ಶತ್ರುಘ್ನೋ ಭರತಾನುಜಃ ॥ ೧೫</p>
	<p>ನಿರೀಕ್ಷ್ಯ ಪರಮಪ್ರೀತಃ ಪರಂಹರ್ಷಮುಪಾಗಮತ್​ ।ತಸ್ಯ ಬುದ್ಧಿಃ ಸಮುತ್ಪನ್ನಾ ನಿವೇಶ್ಯ ಮಧುರಾಂ ಪುರೀಮ್ ॥ ೧೬</p>
	<p>ರಾಮಪಾದೌ ನಿರೀಕ್ಷೇಽಹಂ ವರ್ಷೇ ದ್ವಾದಶಆಗತೇ ॥</p>
	<p>ತತಃ ಸ ತಾಮಮರಪುರೋಪಮಾಂಪುರೀಂ ನಿವೇಶ್ಯ ವೈ ವಿವಿಧಜನಾಭಿಸಂವೃತಾಮ್ ।</p>
	<p>ನರಾಧಿಪೋ ರಘುಪತಿಪಾದದರ್ಶನೇದದೇ ಮತಿಂ ರಘುಕುಲವಂಶವರ್ಧನಃ ॥೧೭</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತತಿತಮಃ ಸರ್ಗಃ</p>
	
	
	<p>ಏಕಸಪ್ತತಿತಮಃ ಸರ್ಗಃಶತ್ರುಘ್ನಪ್ರಶಂಸಾ೨೪ ಶ್ಲೋಕಗಳು</p>
	<p>ತತೋ ದ್ವಾದಶಮೇ ವರ್ಷೇಶತ್ರುಘ್ನೋ ರಾಮಪಾಲಿತಾಮ್ ।ಅಯೋಧ್ಯಾಂ ಚಕ್ರಮೇ ಗಂತುಮಲ್ಪಭೃತ್ಯಬಲಾನುಗಃ ॥ ೧</p>
	<p>ತತೋ ಮಂತ್ರಿಪುರೋಗಾಂಶ್ಚಬಲಮುಖ್ಯಾನ್ನಿವರ್ತ್ಯಚ ।ಜಗಾಮ ಹಯಮುಖ್ಯೈಶ್ಚ ರಥಾನಾಂ ಚಶತೇನ ಸಃ ॥ ೨</p>
	<p>ಸ ಗತ್ವಾ ಗಣಿತಾನ್​ ವಾಸಾನ್​ ಸಪ್ತಾಷ್ಟೌ ರಘುನಂದನಃ ।ವಾಲ್ಮೀಕ್ಯಾಶ್ರಮಮಾಗತ್ಯ ವಾಸಂ ಚಕ್ರೇಮಹಾಯಶಾಃ ॥ ೩</p>
	<p>ಸೋಽಭಿವಾದ್ಯ ತತಃ ಪಾದೌ ವಾಲ್ಮೀಕೇಃ ಪುರುಷರ್ಷಭಃ ।ಪಾದ್ಯಮರ್ಘ್ಯಂ ತಥಾತಿಥ್ಯಂ ಜಗ್ರಾಹ ಮುನಿಹಸ್ತತಃ ॥ ೪</p>
	<p>ಬಹುರೂಪಾಃ ಸುಮಧುರಾಃ ಕಥಾಸ್ತತ್ರಸಹಸ್ರಶಃ ।ಕಥಯಾಮಾಸ ಸ ಮುನಿಃ ಶತ್ರುಘ್ನಾಯ ಮಹಾತ್ಮನೇ ॥೫</p>
	<p>ಉವಾಚ ಚ ಮುನಿರ್ವಾಕ್ಯಂ ಲವಣಸ್ಯವಧಾಶ್ರಿತಮ್ ।ಸುದುಷ್ಕರಂ ಕೃತಂ ಕರ್ಮ ಲವಣಂನಿಘ್ನತಾ ತ್ವಯಾ ॥ ೬</p>
	<p>ಬಹವಃ ಪಾರ್ಥಿವಾಃ ಸೌಮ್ಯ ಹತಾಃ ಸಬಲವಾಹನಾಃ ।ಲವಣೇನ ಮಹಾಬಾಹೋ ಯುಧ್ಯಮಾನಾ ಮಹಾಬಲಾಃ ॥ ೭</p>
	<p>ಸ ತ್ವಯಾ ನಿಹತಃ ಪಾಪೋ ಲೀಲಯಾಪುರುಷರ್ಷಭ ।ಜಗತಶ್ಚ ಭಯಂ ತತ್ರ ಪ್ರಶಾಂತಂ ತವ ತೇಜಸಾ ॥ ೮</p>
	<p>ರಾವಣಸ್ಯ ವಧೋ ಘೋರೋ ಯತ್ನೇನಮಹತಾ ಕೃತಃ।ಇದಂ ತು ಸುಮಹತ್​ ಕರ್ಮ ತ್ವಯಾಕೃತಮಯತ್ನತಃ ॥ ೯</p>
	<p>ಪ್ರೀತಿಶ್ಚಾಸ್ಮಿನ್​ ಪರಾ ಜಾತಾ ದೇವಾನಾಂ ಲವಣೇಹತೇ ।ಭೂತಾನಾಂ ಚೈವ ಸರ್ವೇಷಾಂ ಜಗತಶ್ಚಪ್ರಿಯಂ ಕೃತಮ್ ॥ ೧೦</p>
	<p>ತಚ್ಚ ಯುದ್ಧಂ ಮಯಾ ದೃಷ್ಟಂಯಥಾವತ್​ ಪುರುಷರ್ಷಭ ।ಸಭಾಯಾಂ ವಾಸವಸ್ಯಾಥ ಉಪವಿಷ್ಟೇನರಾಘವ ॥ ೧೧</p>
	<p>ಮಮಾಪಿ ಪರಮಾ ಪ್ರೀತಿರ್ಹೃದಿ ಶತ್ರುಘ್ನವರ್ತತೇ ।ಉಪಾಘ್ರಾಸ್ಯಾಮಿ ತೇ ಮೂರ್ಧ್ನಿ ಸ್ನೇಹಸ್ಯೈಷಾ ಪರಾಗತಿಃ ॥ ೧೨</p>
	<p>ಇತ್ಯುಕ್ತ್ವಾ ಮೂರ್ಧ್ನಿ ಶತ್ರುಘ್ನಮುಪಾಘ್ರಾಯ ಮಹಾಮುನಿಃ ।ಆತಿಥ್ಯಮಕರೋತ್ತಸ್ಯ ಯೇ ಚ ತಸ್ಯಾ ಪದಾನುಗಾಃ ॥ ೧೩</p>
	<p>ಸ ಭುಕ್ತವಾನ್ನರಶ್ರೇಷ್ಠೋಗೀತಮಾಧುರ್ಯಮುತ್ತಮಮ್ ।ಶುಶ್ರಾವ ರಾಮಚರಿತಂ ತಸ್ಮಿನ್​ ಕಾಲೇಯಥಾಕ್ರಮಮ್ ॥ ೧೪</p>
	<p>ತಂತ್ರೀಲಯಸಮಾಯುಕ್ತಂತ್ರಿಸ್ಥಾನಕರಣಾನ್ವಿತಮ್ ।ಸಂಸ್ಕೃತಂ ಲಕ್ಷಣೋಪೇತಂಸಮತಾಲಸಮನ್ವಿತಮ್ ॥ ೧೫</p>
	<p>ಶುಶ್ರಾವ ರಾಮಚರಿತಂ ತಸ್ಮಿನ್​ ಕಾಲೇಪುರಾಕೃತಮ್ ।ತಾನ್ಯಕ್ಷರಾಣಿ ಸತ್ಯಾನಿ ಯಥಾವೃತ್ತಾನಿಪೂರ್ವಶಃ ॥ ೧೬</p>
	<p>ಶ್ರುತ್ವಾ ಪುರುಷಶಾರ್ದೂಲೋವಿಸಂಜ್ಞೋ ಬಾಷ್ಪಲೋಚನಃ ।ಸ ಮುಹೂರ್ತಮಿವಾಸಂಜ್ಞೋ ವಿನಿಶ್ವಸ್ಯ ಮುಹುರ್ಮುಹುಃ ॥ ೧೭</p>
	<p>ತಸ್ಮಿನ್​ ಗೀತೇ ಯಥಾವೃತ್ತಂ ವರ್ತಮಾನಮಿವಾಶೃಣೋತ್​ ।ಪದಾನುಗಾಶ್ಚ ಯೇ ರಾಜ್ಞಸ್ತಾಂ ಶ್ರುತ್ವಾಗೀತಿಸಂಪದಮ್ ॥ ೧೮</p>
	<p>ಅವಾಙ್ಮುಖಾಶ್ಚ ದೀನಾಶ್ಚ ಆಶ್ಚರ್ಯಮಿತಿ ಚಾಬ್ರುವನ್​ ।ಪರಸ್ಪರಂ ಚ ಯೇ ತತ್ರ ಸೈನಿಕಾಃಸಂಬಭಾಷಿರೇ ॥ ೧೯</p>
	<p>ಇಮಿದಂ ಕ್ವ ಚ ವರ್ತಾಮಃ ಕಿಮೇತತ್​ಸ್ವಪ್ನದರ್ಶನಮ್ ।ಅರ್ಥೋ ಯೋ ನಃ ಪುರಾದೃಷ್ಟಸ್ತಮಾಶ್ರಮಪದೇ ಪುನಃ ॥ ೨೦</p>
	<p>ಶೃಣುಮಃ ಕಿಮಿದಂ ಸ್ವಪ್ನೋ ಗೀತಬಂಧಂಶ್ರಿತೋ ಭವೇತ್​ ।ವಿಸ್ಮಯಂ ತೇ ಪರಂ ಗತ್ವಾಶತ್ರುಘ್ನಮಿದಮಬ್ರವನ್​ ॥ ೨೧</p>
	<p>ಸಾಧು ಪೃಚ್ಛ ನರಶ್ರೇಷ್ಠ ವಾಲ್ಮೀಕಿಂಮುನಿಪುಂಗವಮ್ ।ಶತ್ರುಘ್ನಸ್ತ್ವಬ್ರವೀತ್​ ಸರ್ವಾನ್​ಕೌತೂಹಲಸಮನ್ವಿತಾನ್​ ॥ ೨೨</p>
	<p>ಸೈನಿಕಾನಕ್ಷಮೋಽಸ್ಮಾಕಂಪರಿಷ್ರಷ್ಟುಮಿಹೇದೃಶಃ ।ಆಶ್ಚರ್ಯಾಣಿ ಬಹೂನೀಹಭವಂತ್ಯಸ್ಯಾಶ್ರಮೇ ಮುನೇ ॥ ೨೩</p>
	<p>ನ ತು ಕೌತೂಹಲಾದ್ಯುಕ್ತಮನ್ವೇಷ್ಟುಂತಂ ಮಹಾಮುನಿಮ್ ।ಏವಂ ತದ್ವಾಕ್ಯಮುಕ್ತ್ವಾ ಚ ಸೈನಿಕಾನ್​ರಘುನಂದನಃ ॥ ೨೪</p>
	<p>ಅಭಿವಾದ್ಯ ಮಹರ್ಷಿಂ ತಂ ಸ್ವಂ ನಿವೇಶಂಯಯೌ ತದಾ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಸಪ್ತತಿತಮಃ ಸರ್ಗಃ</p>
	
	
	<p>ದ್ವಿಸಪ್ತತಿತಮಃ ಸರ್ಗಃಶತ್ರುಘ್ನರಾಮಸಮಾಗಮಃ೨೧ ಶ್ಲೋಕಗಳು</p>
	<p>ತಂ ಶಯಾನಂ ನರವ್ಯಾಘ್ರಂ ನಿದ್ರಾನಾಭ್ಯಾಗಮತ್ತದಾ ।ಚಿಂತಯಂತಮನೇಕಾರ್ಥಂ ರಾಮಗೀತಮನುತ್ತಮಮ್ ॥</p>
	<p>ತಸ್ಯ ಶಬ್ದಂ ಸುಮಧುರಂತಂತ್ರೀಲಯಸಮನ್ವಿತಮ್ ।ಶ್ರುತ್ವಾ ರಾತ್ರಿರ್ಜಗಾಮಾಶುಶತ್ರುಘ್ನಸ್ಯ ಮಹಾತ್ಮನಃ ॥ ೨</p>
	<p>ತಸ್ಯಾಂ ನಿಶಾಯಾಂ ವ್ಯುಷ್ಟಾಯಾಂ ಕೃತ್ವಾಪೌರ್ವಾಹ್ಣಿಕಂ ಕ್ರಮಮ್ ।ಉವಾಚ ಪ್ರಾಂಜಲಿರ್ವಾಕ್ಯಂ ಶತ್ರುಘ್ನೋ ಮುನಿಪುಂಗವಮ್ ॥ ೩</p>
	<p>ಭಗವನ್​ ದ್ರಷ್ಟುಮಿಚ್ಛಾಮಿ ರಾಘವಂರಘುನಂದನಮ್ ।ತ್ವಯಾನುಜ್ಞಾತಮಿಚ್ಛಾಮಿ ಸಹೈಭಿಃಸಂಶಿತವ್ರತೈಃ ॥ ೪</p>
	<p>ಇತ್ಯೇವಂವಾದಿನಂ ತಂ ತು ಶತ್ರುಘ್ನಂ ಶತ್ರುತಾಪನಮ್ ।ವಾಲ್ಮೀಕಿಃ ಸಂಪರಿಷ್ವಜ್ಯ ವಿಸಸರ್ಜ ಚರಾಘವಮ್ ॥ ೫</p>
	<p>ಸೋಽಭಿವಾದ್ಯ ಮುನಿಶ್ರೇಷ್ಠಂರಥಮಾರುಹ್ಯ ಸುಪ್ರಭಮ್ ।ಅಯೋಧ್ಯಾಮಗಮತ್ತೂರ್ಣಂ ರಾಘವೋತ್ಸುಕದರ್ಶನಃ ॥</p>
	<p>ಸ ಪ್ರವಿಷ್ಟಃ ಪುರೀಂ ರಮ್ಯಾಂಶ್ರೀಮಾನಿಕ್ಷ್ವಾಕುನಂದನಃ ।ಪ್ರವಿವೇಶ ಮಹಾಬಾಹುರ್ಯತ್ರ ರಾಮೋಮಹಾದ್ಯುತಿಃ ॥ ೭</p>
	<p>ಸ ರಾಮಂ ಮಂತ್ರಿಮಧ್ಯಸ್ಥಂಪೂರ್ಣಚಂದ್ರನಿಭಾನನಮ್ ।ಪಶ್ಯನ್ನಮರಮಧ್ಯಸ್ಥಂಸಹಸ್ರಶಯನಂ ಯಥಾ ॥</p>
	<p>ಅಭಿವಾದ್ಯ ಮಹಾತ್ಮಾನಂ ಜ್ವಲಂತಮಿವ ತೇಜಸಾ ।ಉವಾಚ ಪ್ರಾಂಜಲಿರ್ವಾಕ್ಯಂ ರಾಮಂಸತ್ಯಪರಾಕ್ರಮಮ್ ॥ ೯</p>
	<p>ಯಥಾಜ್ಞಪ್ತಂ ಮಹಾರಾಜ ಸರ್ವಂ ತತ್​ಕೃತವಾನಹಮ್ ।ಹತಃ ಸ ಲವಣಃ ಪಾಪಃ ಪುರೀ ಚಾಸ್ಯ ನಿವೇಶಿತಾ॥ ೧೦</p>
	<p>ದ್ವಾದಶೈತಾನಿ ವರ್ಷಾಣಿ ತ್ವಾಂ ವಿನಾರಘುನಂದನ ।ನೋತ್ಸಯಹೇಯಮಹಂ ವಸ್ತುಂತ್ವಯಾ ವಿರಹಿತೋ ನೃಪ ॥ ೧೧</p>
	<p>ಸ ಮೇ ಪ್ರಸಾದಂ ಕಾಕುತ್ಸ್ಥ ಕರುಷ್ವಾಮಿತವಿಕ್ರಮ ।ಮಾತೃಹೀನೋ ಯಥಾ ವತ್ಸೋ ನ ಚಿರಂಪ್ರವಸಾಮ್ಯಹಮ್ ॥ ೧೨</p>
	<p>ಏವಂ ಬ್ರುವಾಣಂ ಶತ್ರುಘ್ನಂಪರಿಷ್ವಜ್ಯೇದಮಬ್ರವೀತ್​ ।ಮಾ ವಿಷಾದಂ ಕೃಥಾಃ ಶೂರ ನೈತತ್​ಕ್ಷತ್ತ್ರಿಯಚೇಷ್ಟಿತಮ್ ॥ ೧೩</p>
	<p>ನಾವಸೀದಂತಿ ರಾಜಾನೋ ವಿಪ್ರವಾಸೇಷುರಾಘವ ।ಪ್ರಜಾ ನಃ ಪರಿಪಾಲ್ಯಾ ಹಿ ಕ್ಷತ್ತ್ರಧರ್ಮೇಣರಾಘವ ॥ ೧೪</p>
	<p>ಕಾಲೇ ಕಾಲೇ ಚ ಮಾಂ ವೀರಹ್ಯಯೋಧ್ಯಾಮವಲೋಕಿತುಮ್ । ಆಗಚ್ಛ ತ್ವಂ ನರಶ್ರೇಷ್ಠ ಗಂತಾಸಿ ಚಪುರಂ ತವ ॥ ೧೫</p>
	<p>ಮಮಾಪಿ ತ್ವಂ ಸುದಯಿತಃ ಪ್ರಾಣೈರಪಿ ನಸಂಶಯಃ ।ಅವಶ್ಯಂ ಕರಣೀಯಂ ಚ ರಾಜ್ಯಸ್ಯ ಪರಿಪಾಲನಮ್ ॥ ೧೬</p>
	<p>ತಸ್ಮಾತ್ತ್ವಂ ವತ್ಸ ಕಾಕುತ್ಸ್ಥ ಸಪ್ತರಾತ್ರಮಿಹಾವಸ ।ಊರ್ಧ್ವಂ ಗಂತಾಸಿ ಮಧುರಾಂಸಭೃತ್ಯಬಲವಾಹನಃ ॥ ೧೭</p>
	<p>ರಾಮಸ್ಯೈತದ್ವಚಃ ಶ್ರುತ್ವಾಧರ್ಮಯುಕ್ತಂ ಮನೋಗತಮ್ ।ಶತ್ರುಘ್ನೋ ದೀನಯಾ ವಾಚಾ ಬಾಢಮಿತ್ಯೇವ ಚಾಬ್ರವೀತ್​ ॥ ೧೮</p>
	<p>ಸಪ್ತರಾತ್ರಂ ಚ ಕಾಕುತ್ಸ್ಥೋರಾಘವಸ್ಯ ಯಥಾಜ್ಞಯಾ ।ಉಷ್ಯ ತತ್ರ ಮಹೇಷ್ವಾಸೋಗಮನಾಯೋಪಚಕ್ರಮೇ ॥ ೧೯</p>
	<p>ಆಮಂತ್ರ್ಯ ತು ಮಹಾತ್ಮಾನಂ ರಾಮಂಸತ್ಯಪರಾಕ್ರಮಮ್ ।ಭರತಂ ಲಕ್ಷ್ಮಣಂ ಚೈವಮಹಾರಥಮುಪಾರುಹತ್​ ॥ ೨೦</p>
	<p>ದೂರಮಾಭ್ಯಾಮನುಗತೋಲಕ್ಷ್ಮಣೇನ ಮಹಾತ್ಮನಾ ।ಭರತೇನ ಚ ಶತ್ರುಘ್ನೋ ಜಗಾಮಾಶುಪುರಂ ತತಃ ॥ ೨೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿಸಪ್ತತಿತಮಃಸರ್ಗಃ</p>
	
	
	<p>ತ್ರಿಸಪ್ತತಿತಮಃ ಸರ್ಗಃಬ್ರಾಹ್ಮಣಪರಿದೇವನಮ್೧೯ ಶ್ಲೋಕಗಳು</p>
	<p>ಪ್ರಸ್ಥಾಪ್ಯ ತು ಸ ಶತ್ರುಘ್ನಂಭ್ರಾತೃಭ್ಯಾಂ ಸಹ ರಾಘವಃ ।ಪ್ರಮುಮೋದ ಸುಖೀರಾಜ್ಯಂ ಧರ್ಮೇಣಪರಿಪಾಲಯನ್​ ॥ ೧</p>
	<p>ತತಃ ಕತಿಪಯಾಹಸ್ಸು ವೃದ್ಧೋಜಾನಪದೋ ದ್ವಿಜಃ ।ಮೃತಂ ಬಾಲಮುಪಾದಾಯ ರಾಜದ್ವಾರಮುಪಾಗಮತ್​ ॥ ೨</p>
	<p>ರುದನ್​ ಬಹುವಿಧಾ ವಾಚಃ ಸ್ನೇಹದುಃಖಸಮನ್ವಿತಃ ।ಅಸಕೃತ್​ ಪುತ್ರ ಪುತ್ರೇತಿವಾಕ್ಯಮೇತದುವಾಚ ಹ ॥ ೩</p>
	<p>ಕಿಂ ನು ಮೇ ದುಷ್ಕೃತಂ ಕರ್ಮ ಪುರಾದೇಹಾಂತರೇ ಕೃತಮ್ ।ಯದಹಂ ಪುತ್ರಮೇಕಂ ತ್ವಾಂ ಪಶ್ಯಾಮಿ ನಿಧನಂ ಗತಮ್ ॥ ೪</p>
	<p>ಅಪ್ರಾಪ್ತಯೌವನಂ ಬಾಲಂ ಪಂಚವರ್ಷಸಹಸ್ರಕಮ್ ।ಅಕಾಲೇ ಕಾಲಮಾಪನ್ನಂ ಮಮ ದುಃಖಾಯ ಪುತ್ರಕ ॥ ೫</p>
	<p>ಅಲ್ಪೈರಹೋಭಿರ್ನಿಧನಂ ಗಮಿಷ್ಯಾಮಿ ನಸಂಶಯಃ । ಅಹಂ ಚ ಜನನೀ ಚೈವ ತವ ಶೋಕೇನ ಪುತ್ರಕ ॥ ೬</p>
	<p>ನ ಸ್ಮರಾಮ್ಯನೃತಂ ಹ್ಯುಕ್ತಂ ನ ಚಹಿಂಸಾಂ ಸ್ಮರಾಮ್ಯಹಮ್ ।ಸರ್ವೇಷಾಂ ಪ್ರಾಣಿನಾಂ ಪಾಪಂ ಕೃತಂ ನೈವಸ್ಮರಾಮ್ಯಹಮ್ ॥ ೭</p>
	<p>ಕೇನಾದ್ಯ ದುಷ್ಕೃತೇನಾಯಂ ಬಾಲ ಏವಮಮಾತ್ಮಜಃ ।ಅಕೃತ್ವಾ ಪಿತೃಕಾರ್ಯಾಣಿ ಗತೋವೈವಸ್ವತಕ್ಷಯಮ್ ॥ ೮</p>
	<p>ನೇದೃಶಂ ದೃಷ್ಟಪೂರ್ವಂ ಮೇ ಶ್ರುತಂವಾ ಘೋರದರ್ಶನಮ್ ।ಮೃತ್ಯುರಪ್ರಾಪ್ತಕಾಲಾನಾಂ ರಾಮಸ್ಯ ವಿಷಯೇ ಯಥಾ ॥ ೯</p>
	<p>ರಾಮಸ್ಯ ದುಷ್ಕೃತಂ ಕಿಂಚಿನ್ಮಹದಸ್ತಿ ನಸಂಶಯಃ ।ಯಥಾ ಹಿ ವಿಷಯಸ್ಥಾನಾಂ ಬಾಲಾನಾಂಮೃತ್ಯುರಾಗತಃ ॥ ೧೦</p>
	<p>ನ ಹ್ಯನ್ಯವಿಷಯಸ್ಥಾನಾಂ ಬಾಲಾನಾಂಮೃತ್ಯುತೋ ಭಯಮ್ ।ತ್ವಂ ರಾಜನ್​ ಜೀವಯಸ್ವೈನಂ ಬಾಲಂಮೃತ್ಯುವಶಂ ಗತಮ್ ॥ ೧೧</p>
	<p>ರಾಜದ್ವಾರಿ ಮರಿಷ್ಯಾಮಿ ಪತ್ನ್ಯಾ ಸಾರ್ಥಮನಾಥವತ್​ ।ಬ್ರಹ್ಮಹತ್ಯಾಂ ತತೋ ರಾಮ ಸಮುಪೇತ್ಯ ಸುಖೀ ಭವ ॥ ೧೨</p>
	<p>ಭ್ರಾತೃಭಿಃ ಸಹಿತೋ ರಾಜನ್​ದೀರ್ಘಮಾಯುರವಾಪ್ಸ್ಯಸಿ । ಉಷಿತಾಃ ಸ್ಮ ಸುಖಂ ರಾಜ್ಯೇ ತವಾಸ್ಮಿನ್​ಸುಮಹಾಬಲ ॥ ೧೩</p>
	<p>ಇದಂ ತು ಪತಿತಂ ಹ್ಯಸ್ಮಾತ್ತವ ರಾಮವಶೇ ಸ್ಥಿತಾಃ ।ಕಾಲಸ್ಯ ವಶಮಾಪನ್ನಾಃ ಸ್ವಲ್ಪಂ ಹಿ ನ ಹಿ ನಃಸುಖಮ್ ॥ ೧೪</p>
	<p>ಸಂಪ್ರತ್ಯನಾಥೋ ವಿಷಯಇಕ್ಷ್ವಾಕೂಣಾಂ ಮಹಾತ್ಮನಾಮ್ ।ರಾಮಂ ನಾಥಮಿಹಾಸಾದ್ಯ ಬಾಲಾಂತಕರಣಂಧ್ರುವಮ್ ॥ ೧೫</p>
	<p>ರಾಜದೋಷೈರ್ವಿಪದ್ಯಂತೇ ಪ್ರಜಾಹ್ಯವಿಧಿಪಾಲಿತಾಃ ।ಅಸದ್ವೃತೇ ತು ನೃಪತಾವಕಾಲೇಮ್ರಿಯತೇ ಜನಃ ॥ ೧೬</p>
	<p>ಯದ್ವಾ ಪುರೇಷ್ವಯುಕ್ತಾನಿ ಜನಾಜನಪದೇಷು ಚ ।ಕುರ್ವತೇ ನ ಚ ರಕ್ಷಾಸ್ತಿ ತದಾ ಕಾಲಕೃತಂಭಯಮ್ ॥ ೧೭</p>
	<p>ಸುವ್ಯಕ್ತಂ ರಾಜದೋಷೋ ಹಿ ಭವಿಷ್ಯತಿ ನಸಂಶಯಃ ।ಪುರೇ ಜನಪದೇ ಚಾಪಿ ತತೋ ಬಾಲವಧೋಹ್ಯಯಮ್ ॥ ೧೮</p>
	<p>ಏವಂ ಬಹುವಿಧೈರ್ವಾಕ್ಯೈರುಪರುಧ್ಯ ಮುಹುರ್ಮುಹುಃ ।ರಾಜಾನಂ ದುಃಖಸಂತಪ್ತಃ ಸುತಂತಮುಪಗೂಹತೇ ॥ ೧೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿಸಪ್ತತಿತಮಃ ಸರ್ಗಃ</p>
	
	
	<p>ಚತುಃಸಪ್ತತಿತಮಃ ಸರ್ಗಃ ನಾರದವಚನಮ್೩೩ ಶ್ಲೋಕಗಳು</p>
	<p>ತಥಾ ತು ಕರುಣಂ ತಸ್ಯ ದ್ವಿಜಸ್ಯ ಪರಿದೇವನಮ್ ।ಶುಶ್ರಾವ ರಾಘವಃ ಸರ್ವಂದುಃಖಶೋಕಸಮನ್ವಿತಮ್ ॥</p>
	<p>ಸ ದುಃಖೇನ ಚ ಸಂತಪ್ತೋಮಂತ್ರಿಣಸ್ತಾನುಪಾಹ್ವಯತ್​ ।ವಸಿಷ್ಠಂ ವಾಮದೇವಂ ಚ ಭ್ರಾತರೌಸಹನೈಗಮಾನ್​ ॥ ೨</p>
	<p>ತತೋ ದ್ವಿಜಾ ವಸಿಷ್ಠೇನ ಸಾರ್ಧಮಷ್ಟೌಪ್ರವೇಶಿತಾಃ ।ರಾಜಾನಂ ದೇವಸಂಕಾಶಂ ವರ್ಧಸ್ವೇತಿತತೋಽಬ್ರುವನ್​ ॥ ೩</p>
	<p>ಮಾರ್ಕಂಡೇಯೋಽಥ ಮೌದ್ಗಲ್ಯೋವಾಮದೇವಶ್ಚ ಕಾಶ್ಯಪಃ ।ಕಾತ್ಯಾಯನೋಽಥ ಜಾಬಾಲಿರ್ಗೌತಮೋನಾರದಸ್ತಥಾ ॥ ೪</p>
	<p>ಏತೇ ದ್ವಿಜರ್ಷಭಾಃ ಸರ್ವ ಆಸನೇಷೂಪವೇಶಿತಾಃ ।ಮಹರ್ಷೀನ್​ ಸಮನುಪ್ರಾಪ್ತಾನಭಿವಾದ್ಯ ಕೃತಾಂಜಲಿಃ ॥ ೫</p>
	<p>ಮಂತ್ರಿಣೋ ನೈಗಮಾಂಶ್ಚೈವ ಯಥಾರ್ಹಮನುಕೂಲತಃ ।ತೇಷಾಂ ಸಮುಪವಿಷ್ಟಾನಾಂ ಸರ್ವೇಷಾಂದೀಪ್ತತೇಜಸಾಮ್ ॥ ೬</p>
	<p>ರಾಘವಃ ಸರ್ವಮಾಚಷ್ಟೇದ್ವಿಜೋಽಯಮುಪರೋಧತೇ ।ತಸ್ಯ ತದ್ವಚನಂ ಶ್ರುತ್ವಾ ರಾಜ್ಞೋದೀನಸ್ಯ ನಾರದಃ ॥ ೭</p>
	<p>ಪ್ರತ್ಯುವಾಚ ಶುಭಂ ವಾಕ್ಯಮೃಷೀಣಾಂಸಂನಿಧೌ ನೃಪಮ್ ।ಶೃಣು ರಾಜನ್​ ಯಥಾಕಾಲಂ ಪ್ರಾಪ್ತೋಬಾಲಸ್ಯ ಸಂಕ್ಷಯಃ ॥ ೮</p>
	<p>ಶ್ರುತ್ವಾ ಕರ್ತವ್ಯತಾಂ ರಾಜನ್​ ಕುರುಷ್ವರಘುನಂದನ ।ಪುರಾ ಕೃತಯುಗೇ ರಾಜನ್​ ಬ್ರಾಹ್ಮಣಾ ವೈತಪಸ್ವಿನಃ ॥ ೯</p>
	<p>ಅಬ್ರಾಹ್ಮಣಾಸ್ತದಾ ರಾಜನ್ನ ತಪಸ್ವೀಕಥಂಚನ ।ತಸ್ಮಿನ್​ ಯುಗೇ ಪ್ರಜ್ವಲಿತೇ ಬ್ರಹ್ಮಭೂತೇತ್ವನಾವೃತೇ ॥ ೧೦</p>
	<p>ಅಮೃತ್ಯವಸ್ತದಾ ಸರ್ವೇ ಜಜ್ಞಿರೇದೀರ್ಘದರ್ಶಿನಃ ।ತತಸ್ತ್ರೇತಾಯುಗಂ ನಾಮ ಮಾನವಾನಾಂವಪುಷ್ಮತಾಮ್ ॥ ೧೧</p>
	<p>ಕ್ಷತ್ತ್ರಿಯಾಸ್ತತ್ರ ಜಾಯಂತೇ ಪೂರ್ವೇಣತಪಸಾನ್ವಿತಾಃ ।ವೀರ್ಯೇಣ ತಪಸಾ ಚೈವ ತೇಽಧಿಕಾಃಪೂರ್ವಜನ್ಮನಿ ॥ ೧೨</p>
	<p>ಮಾನವಾ ಯೇ ಮಹಾತ್ಮಾನಸ್ತ್ವತ್ರತ್ರೇತಾಯುಗೇ ಯುಗೇ ।ಬ್ರಹ್ಮಕ್ಷತ್ರಂ ಚ ತತ್​ ಸರ್ವಂಯತ್ಪೂರ್ವಮಪರಂ ಚ ಯತ್​ ॥ ೧೩</p>
	<p>ಯುಗಯೋರುಭಯೋರಾಸೀತ್​ಸಮವೀರ್ಯಸಮನ್ವಿತಮ್ ।ಅಪಶ್ಯಂಸ್ತು ನ ತೇ ಸರ್ವೇ ವಿಶೇಷಮಧಿಕಂ ತತಃ ॥ ೧೪</p>
	<p>ಸ್ಥಾಪನಂ ಚಕ್ರಿರೇ ತತ್ರ ಚಾತುರ್ವರ್ಣಸ್ಯ ಸಂಮತಮ್ ।ತಸ್ಮಿನ್​ ಯುಗೇ ಪ್ರಜ್ವಲಿತೇ ಧರ್ಮಭೂತೇಹ್ಯನಾವೃತೇ ॥ ೧೫</p>
	<p>ಅಧರ್ಮಃ ಪಾದಮೇಕಂ ತು ಪಾತಯತ್​ ಪೃಥವೀತಲೇ ।ಅಧರ್ಮೇಣ ಹಿ ಸಂಯುಕ್ತಸ್ತೇಜೋಮಂದಂ ಭವಿಷ್ಯತಿ ॥ ೧೬</p>
	<p>ಆಮಿಷಂ ಯಚ್ಚ ಪೂರ್ವೇಷಾಂ ರಾಜಸಂ ಚಮಲಂ ಭೃಶಮ್ ।ಅನೃತಂ ನಾಮ ತದ್ಭೂತಂ ಪಾದೇನ ಪೃಥಿವೀತಲೇ ॥ ೧೭</p>
	<p>ಅನೃತಂ ಪಾತಯಿತ್ವಾ ತು ಪಾದಮೇಕಮಧರ್ಮತಃ ।ತತಃ ಪ್ರಾದುಷ್ಕೃತಂಪೂರ್ವಮಾಯುಷಃ ಪರಿನಿಷ್ಠಿತಮ್ ॥ ೧೮</p>
	<p>ಪಾತಿತೇ ತ್ವನೃತೇ ತಸ್ಮಿನ್ನಧರ್ಮೇ ಚ ಮಹೀತಲೇ ।ಶುಭಾನ್ಯೇವಾಚರಲ್ಲೋಕಃ ಸತ್ಯಧರ್ಮಪರಾಯಣಃ ॥ ೧೯</p>
	<p>ತ್ರೇತಾಯುಗೇ ಚ ವರ್ತಂತೇ ಬ್ರಾಹ್ಮಣಾ ಕ್ಷತ್ರಿಯಾಶ್ಚ ಯೇ ।ತಪೋಽತಪ್ಯಂತ ತೇ ಸರ್ವೇಶಶ್ರೂಷಾಮಪರೇ ಜನಾಃ ॥ ೨೦</p>
	<p>ಸ ಧರ್ಮಃ ಪರಮಸ್ತೇಷಾಂವೈಶ್ಯಶೂದ್ರಂ ಸಮಾಗಮತ್​ ।ಪೂಜಾಂ ಚ ಸರ್ವವರ್ಣಾನಾಂ ಶೂದ್ರಾಶ್ಚಕ್ರುರ್ವಿಶೇಷತಃ ॥೨೧</p>
	<p>ಏತಸ್ಮಿನ್ನಂತರೇ ತೇಷಾಮಧರ್ಮೇಚಾನೃತೇ ಚ ಹ ।ತತಃ ಪೂರ್ವೇ ಭೃಶಂಹ್ರಾಸಮಗಮನ್ನೃಪಸತ್ತಮ ॥ ೨೨</p>
	<p>ತತಃ ಪಾದಮಧರ್ಮಃ ಸದ್ವಿತೀಯಮವತಾರಯತ್​ ।ತತೋ ದ್ವಾಪರಸಂಜ್ಞಾಸ್ಯ ಯುಗಸ್ಯ ಸಮಜಾಯತ ॥ ೨೩</p>
	<p>ತಸ್ಮಿನ್​ ದ್ವಾಪರಸಂಜ್ಞೇ ತು ವರ್ತಮಾನೇಯುಗಕ್ಷಯೇ ।ಅಧರ್ಮಶ್ಚಾನೃತಂ ಚೈವ ವವೃಧೇ ಪರುಷರ್ಷಭ ॥ ೨೪</p>
	<p>ತಸ್ಮಿನ್​ ದ್ವಾಪರಸಂಖ್ಯಾತೇ ತಪೋ ವೈಶ್ಯಾನ್​ಸಮಾವಿಶತ್​ ।ತ್ರಿಭ್ಯೋ ಯುಗೇಭ್ಯಸ್ತ್ರೀನ್​ ವರ್ಣಾನ್​ಕ್ರಮಾದ್ವೈ ತಪ ಆವಿಶತ್​ ॥ ೨೫</p>
	<p>ತ್ರಿಭ್ಯೋ ಯುಗೇಭ್ಯಸ್ತ್ರೀನ್​ ವರ್ಣಾನ್​ಧರ್ಮಶ್ಚ ಪರಿನಿಷ್ಠಿತಃ ।ನ ಶೂದ್ರೋ ಲಭತೇ ಧರ್ಮಂ ಯುಗತಸ್ತು ನರರ್ಷಭ ॥ ೨೬</p>
	<p>ಹೀನವರ್ಣೋನೃಪಶ್ರೇಷ್ಠ ತಪ್ಯತೇಸುಮಹತ್ತಪಃ ।ಭವಿಷ್ಯಚ್ಛೂದ್ರಯೋನ್ಯಾಂ ವೈತಪಶ್ಚರ್ಯಾ ಕಲೌ ಯುಗೇ ॥ ೨೭</p>
	<p>ಅಧರ್ಮಃ ಪರಮೋ ರಾಜನ್​ ದ್ವಾಪರೇಶೂದ್ರಜನ್ಮನಃ । ಸ ವೈ ವಿಷಯಪರ್ಯಂತೇ ತವ ರಾಜನ್​ಮಹಾತಪಾಃ ॥ ೨೮</p>
	<p>ಅದ್ಯ ತಪ್ಯತಿ ದುರ್ಬುದ್ಧಿಸ್ತೇನ ಬಾಲವಧೋಹ್ಯಯಮ್ ।ಯೋ ಹ್ಯಧರ್ಮಮಕಾರ್ಯಂ ವಾ ವಿಷಯೇ ಪಾರ್ಥಿವಸ್ಯ ತು ॥ ೨೯</p>
	<p>ಕರೋತಿ ಚಾಶ್ರೀಮೂಲಂ ತತ್​ ಪರೇ ವಾದುರ್ಮತಿರ್ನರಃ ।ಕ್ಷಿಪ್ರಂ ಚ ನರಕಂ ಯಾತಿ ಸ ಚ ರಾಜಾ ನಸಂಶಯಃ ॥ ೩೦</p>
	<p>ಅಧೀತಸ್ಯ ಚ ತಪ್ತಸ್ಯ ಕರ್ಮಣಃಸುಕೃತಸ್ಯ ಚ ।ಷಷ್ಠಂ ಭಜತಿ ಭಾಗಂ ತು ಪ್ರಜಾಧರ್ಮೇಣ ಪಾಲಯನ್​ ॥ ೩೧</p>
	<p>ಷಡ್ಭಾಗಸ್ಯ ನ ಭೋಕ್ತಾಸೌ ರಕ್ಷತೇ ನಪ್ರಜಾಃ ಕಥಮ್ ।ಸ ತ್ವಂ ಪುರುಷಶಾರ್ದೂಲ ಮಾರ್ಗಸ್ವವಿಷಯಂ ಸ್ವಕಮ್ ॥ ೩೨</p>
	<p>ದುಷ್ಕೃತಂ ಯತ್ರ ಪಶ್ಯೇಥಾಸ್ತತ್ರಯತ್ನಂ ಸಮಾಚರ ।ಏವಂ ಚೇದ್ಧರ್ಮವೃದ್ಧಿಶ್ಚ ನೃಣಾಂ ಚಾಯುರ್ವಿವರ್ಧನಮ್ ॥ ೩೩</p>
	<p>ಭವಿಷ್ಯತಿ ನರಶ್ರೇಷ್ಠ ಬಾಲಸ್ಯಾಸ್ಯ ಚಜೀವಿತಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುಃಸಪ್ತತಿತಮಃ ಸರ್ಗಃ</p>
	
	
	<p>ಪಂಚಸಪ್ತತಿತಮಃ ಸರ್ಗಃಶಂಬೂಕವಿಚಯಃ೧೯ ಶ್ಲೋಕಗಳು</p>
	<p>ನಾರದಸ್ಯ ತು ತದ್ವಾಕ್ಯಂಶ್ರುತ್ವಾಮೃತಮಯಂ ತದಾ ।ಪ್ರಹರ್ಷಮತುಲಂ ಲೇಭೇ ಲಕ್ಷ್ಮಣಂಚೇದಮಬ್ರವೀತ್​ ॥ ೧</p>
	<p>ಗಚ್ಛ ಸೌಮ್ಯ ದ್ವಿಜಶ್ರೇಷ್ಠಂಸಮಾಶ್ವಾಸಯ ಸುವ್ರತಮ್ ।ಬಾಲಸ್ಯ ತು ಶರೀರಂ ತತ್ತೈಲದ್ರೋಣ್ಯಾಂನಿಧಾಪಯ ॥ ೨</p>
	<p>ಗಂಧೈಶ್ಚ ಪರಮೋದಾರೈಸ್ತೈಲೈಶ್ಚಾಪಿಸುಗಂಧಿಭಿಃ ।ಯಥಾ ನ ಕ್ಷೀಯತೇ ಬಾಲಸ್ತಥಾ ಸೌಮ್ಯ ವಿಧೀಯತಾಮ್ ॥ ೩</p>
	<p>ಯಥಾ ಶರೀರೋ ಬಾಲಸ್ಯ ಗುಪ್ತಃ ಸನ್​ಶಿಷ್ಟ ಕರ್ಮಣಃ ।ವಿಪತ್ತಿಃ ಪರಿಭೇದೋ ವಾ ನ ಭವೇಚ್ಚ ತಥಾಕುರು ॥ ೪</p>
	<p>ಏವಮಾದಿಶ್ಚ ಕಾಕುತ್ಸ್ಥೋ ಲಕ್ಷ್ಮಣಂ ಶುಭಲಕ್ಷಣಮ್ ।ಮನಸಾ ಪುಷ್ಪಕಂ ದಧ್ಯವಾಗಚ್ಛೇತಿಮಹಾಯಶಾಃ ॥ ೫</p>
	<p>ಇಂಗಿತಂ ಸ ತು ವಿಜ್ಞಾಯ ಪುಷ್ಪಕೋಹೇಮಭೂಷಿತಃ ।ಆಜಗಾಮ ಮುಹೂರ್ತೇನ ಸಮೀಪಂರಾಘವಸ್ಯ ವೈ ॥ ೬</p>
	<p>ಸೋಽಬ್ರವೀತ್​ ಪ್ರಣತೋ ಭೂತ್ವಾಅಯುಮಸ್ಮಿ ನರಾಧಿಪ ।ವಶ್ಯಸ್ತವ ಮಹಾಬಾಹೋ ಕಿಂಕರಃ ಸಮುಪಸ್ಥಿತಃ ॥ ೭</p>
	<p>ಭಾಷಿತಂ ರುಚಿರಂ ಶ್ರುತ್ವಾ ಪುಷ್ಪಕಸ್ಯ ನರಾಧಿಪಃ ।ಅಭಿವಾದ್ಯ ಮಹರ್ಷೀಂಸ್ತಾನ್​ ವಿಮಾನಂಸೋಽಧ್ಯರೋಹತ ॥ ೮</p>
	<p>ಧನುರ್ಗೃಹೀತ್ವಾ ತೂಣೀ ಚ ಖಡ್ಗಂ ಚರುಚಿರಪ್ರಭಮ್ ।ನಿಕ್ಷಿಪ್ಯ ನಗರೇ ವೀರೌಸೌಮಿತ್ರಿಭರತಾವುಭೌ ॥</p>
	<p>ಪ್ರಾಯಾತ್​ ಪ್ರತೀಚೀಂ ಹರಿತಂ ವಿಚಿನ್ವಂಶ್ಚತತಸ್ತತಃ ।ಉತ್ತರಾಮಗಮಚ್ಛ್ರೀಮಾನ್​ ದಿಶಂಹಿಮವತಾ ವೃತಾಮ್ ॥ ೧೦</p>
	<p>ಅಪಶ್ಯಮಾನಸ್ತತ್ರಾಪಿ ಸ್ವಲ್ಪಮಪ್ಯಥದುಷ್ಕೃತಮ್ ।ಪೂರ್ವಾಮಪಿ ದಿಶಂ ಸರ್ವಾಮಥಾಪಶ್ಯನ್ನರಾಧಿಪಃ ॥ ೧೧</p>
	<p>ಪ್ರವಿಶುದ್ಧಸಮಾಚಾರಾಮಾದರ್ಶತಲನಿರ್ಮಲಾಮ್ ।ಪುಷ್ಪಕಸ್ಥೋ ಮಾಹಾಬಾಹುಸ್ತದಾಪಶ್ಯನ್ನರಾಧಿಪಃ ॥ ೧೨</p>
	<p>ದಕ್ಷಿಣಾಂ ದಿಶಮಾಕ್ರಾಮತ್ತತೋರಾಜರ್ಷಿನಂದನಃ ।ಶೈವಲಸ್ಯೋತ್ತರೇ ಪಾರ್ಶೆ್ವÃ ದದರ್ಶ ಸುಮಹತ್​ ಸರಃ ॥ ೧೩</p>
	<p>ತಸ್ಮಿನ್​ ಸರಸಿ ತಪ್ಯಂತಂ ತಾಪಸಂಸುಮಹತ್ತಪಃ ।ದದರ್ಶ ರಾಘವಃ ಶ್ರೀಮಾನ್​ಲಂಬಮಾನಮಧೋಮುಖಮ್ ॥</p>
	<p>ರಾಘವಸ್ತಮುಪಾಗಮ್ಯ ತಪ್ಯಂತಂ ತಪಉತ್ತಮಮ್ । ಉವಾಚ ಸ ತದಾ ವಾಕ್ಯಂ ಧನ್ಯಸ್ತ್ವಮಸಿ ಸುವ್ರತ ॥ ೧೫</p>
	<p>ಕಸ್ಯಾಂ ಯೋನ್ಯಾಂ ತಪೋವೃದ್ಧ ವರ್ತಸೇದೃಢವಿಕ್ರಮಃ ।ಕೌತೂಹಲಾತ್ತ್ವಾಂ ಪೃಚ್ಛಾಮಿ ರಾಮೋದಾಶರಥಿರ್ಹ್ಯಹಮ್ ॥ ೧೬</p>
	<p>ಕೋರ್ಽಥೋ ಮನೀಷಿತಸ್ತುಭ್ಯಂಸ್ವರ್ಗಲಾಭಃ ಪರೋಽಥವಾ ।ವರಾಶ್ರಯೋ ಯದರ್ಥಂ ತ್ವಂ ತಪಸ್ಯಸಿ ಸುದುಷ್ಕರಮ್ ॥ ೧೭</p>
	<p>ಯಮಾಶ್ರಿತ್ಯ ತಪಸ್ತಪ್ತಂಶ್ರೋತುಮಿಚ್ಛಾಮಿ ತಾಪಸ ।ಬ್ರಾಹ್ಮಣೋ ವಾಸಿ ಭದ್ರಂ ತೇ ಕ್ಷತ್ತ್ರಿಯೋ ವಾಸಿ ದುರ್ಜಯಃ ॥ ೧೮</p>
	<p>ವೈಶ್ಯಸ್ತೃತೀಯವರ್ಣೋ ವಾಶೂದ್ರೋ ವಾ ಸತ್ಯವಾಗ್ಭವ ॥</p>
	<p>ಇತ್ಯೇವಮುಕ್ತಃ ಸ ನರಾಧಿಪೇನಹ್ಯವಾಕ್ಶಿರಾ ದಾಶರಥಾಯ ತಸ್ಮೈ ।ಉವಾಚ ಜಾತಿಂ ನೃಪಪುಂಗವಾಯ ಯತ್ಕಾರಣೇ ಚೈವತಪಃಪ್ರಯತ್ನಃ ॥ ೧೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಸಪ್ತತಿತಮಃ ಸರ್ಗಃ</p>
	
	
	<p>ಷಟ್​ಸಪ್ತತಿತಮಃ ಸರ್ಗಃಶಂಬೂಕವಧಃ೩೮ ಶ್ಲೋಕಗಳು</p>
	<p>ತಸ್ಯ ತದ್ವಚನಂ ಶ್ರುತ್ವಾರಾಮಸ್ಯಾಕ್ಲಿಷ್ಟ ಕರ್ಮಣಃ । ಅವಾಕ್ಶಿರಾಸ್ತಥಾ ಭೂತ್ವಾವಾಕ್ಯಮೇತದುವಾಚ ಹ ॥ ೧</p>
	<p>ಶೂದ್ರಯೋನ್ಯಾಂ ಪ್ರಸೂತೋಽಸ್ಮಿಶಂಬೂಕೋ ನಾಮ ನಾಮತಃ ।ದೇವತ್ವಂ ಪ್ರಾರ್ಥಯೇ ರಾಮಸಶರೀರೋ ಮಹಾಶಯಃ ॥ ೨</p>
	<p>ನ ಮಿಥ್ಯಾಹಂ ಪದೇ ರಾಮದೇವಲೋಕಜಿಗೀಷಯಾ ।ಶೂದ್ರಂ ಮಾಂ ವಿದ್ಧಿ ಕಾಕುತ್ಸ್ಥ ತಪ ಉಗ್ರಂ ಸಮಾಸ್ಥಿತಮ್ ॥ ೩</p>
	<p>ಭಾಷತಸ್ತಸ್ಯ ಶೂದ್ರಸ್ಯ ಖಡ್ಗಂಸುರುಚಿರಪ್ರಭಮ್ ।ನಿಷ್ಕೃಷ್ಯ ಕೋಶಾದ್ವಿಮಲಂ ಶಿರಶ್ಚಿಚ್ಛೇದರಾಘವಃ ॥ ೪</p>
	<p>ತಸ್ಮಿನ್​ ಶೂದ್ರೇ ಹತೇ ದೇವಾಃ ಸೇಂದ್ರಾಃ ಸಾಗ್ನಿಪುರೋಗಮಾಃ ।ಸಾಧು ಸಾಧ್ವಿತಿ ಕಾಕುತ್ಸ್ಥಂಪ್ರಶಶಂಸುರ್ಮುಹುರ್ಮುಹುಃ ॥ ೫</p>
	<p>ಪುಷ್ಪವೃಷ್ಟಿರ್ಮಹತ್ಯಾಸೀದ್ವಿವ್ಯಾನಾಂಸುಸುಗಂಧಿನಾಮ್ ।ಪುಷ್ಪಾಣಾಂ ವಾಯುಮುಕ್ತಾನಾಂ ಸರ್ವತಃ ಪ್ರಪಪಾತ ಹ ॥ ೬</p>
	<p>ಸುಪ್ರೀತಾಶ್ಚಬ್ರುವನ್​ ರಾಮಂ ದೇವಾಃ ಸತ್ಯಪರಾಕ್ರಮಮ್ ।ಸುರಕಾರ್ಯಮಿದಂ ಸೌಮ್ಯ ಸುಕೃತಂ ತೇಮಹಾಮತೇ ॥ ೭</p>
	<p><span>ಗೃಹಾಣ ಚ ವರಂ ಸೌಮ್ಯ ಯತ್ತ್ವಮಿಚ್ಛಸ್ಯರಿಂದಮ । ಸ್ವರ್ಗಭಾಙõ್​ನಹಿ ಶೂದ್ರೋಽಯಂತ್ವತ್ಕೃತೇ ರಘುನಂದನಮ್ ॥ </span>೮</p>
	<p>ದೇವಾನಾಂ ಭಾಷಿತಂ ಶ್ರುತ್ವಾ ರಾಘವಃ ಸುಸಮಾಹಿತಃ ।ಉವಾಚ ಪ್ರಾಂಜಲಿರ್ವಾಕ್ಯಂ ಸಹಸ್ರಾಕ್ಷಂಪುರಂದರಮ್ ॥ ೯</p>
	<p>ಯದಿ ದೇವಾಃ ಪ್ರಸನ್ನಾ ಮೇ ದ್ವಿಜಪುತ್ರಃ ಸ ಜೀವತು ।ದಿಶಂತು ವರಮೇತನ್ಮ ಈಪ್ಸಿತಂ ಪರಮಂಮಮ ॥ ೧೦</p>
	<p>ಮಮಾಪಚಾರಾದ್ಯಾತೋಽಸೌಬ್ರಾಹ್ಮಣಸ್ಯೈಕಪುತ್ರಕಃ ।ಅಪ್ರಾಪ್ತಕಾಲಃ ಕಾಲೇನ ನೀತೋ ವೈವಸ್ವತಕ್ಷಯಮ್ ॥ ೧೧</p>
	<p>ತಂ ಜೀವಯತ ಭದ್ರಂ ವೋ ನಾನೃತಂಕರ್ತುಮರ್ಹಥ ।ದ್ವಿಜಸ್ಯ ಸಂಶ್ರುತೋರ್ಽಥೋ ಮೇಜೀವಯಿಷ್ಯಾಮಿ ತೇ ಸುತಮ್ ॥ ೧೨</p>
	<p>ರಾಘವಸ್ಯ ತು ತದ್ವಾಕ್ಯಂ ಶ್ರುತ್ವಾವಿಭುಧಸತ್ತಮಾಃ ।ಪ್ರಾತ್ಯೂಚೂ ರಾಘವಂ ಪ್ರೀತಾ ದೇವಾಃಪ್ರೀತಿಸಮನ್ವಿತಮ್ ॥ ೧೩</p>
	<p>ನಿರ್ವೃತೋ ಭವ ಕಾಕುತ್ಸ್ಥ ಸೋಽಸ್ಮಿನ್ನಿಹನಿ ಬಾಲಕಃ ।ಜೀವಿತಂ ಪ್ರಾಪ್ತವಾನ್​ ಭೂಯಃ ಸಮೇತಶ್ಚಾಪಿ ಬಂಧುಭಿಃ ॥ ೧೪</p>
	<p>ಯಸ್ಮಿನ್​ ಮುಹೂರ್ತೇ ಕಾಕುತ್ಸ್ಥ ಶೂದ್ರೋಽಯಂ ವಿನಿಪಾತಿತಃ ।ತಸ್ಮಿನ್​ ಮುಹೂರ್ತೇ ಬಾಲೋಽಸೌ ಜೀವೇನಸಮಯುಜ್ಯತ ॥ ೧೫</p>
	<p>ಸ್ವಸ್ತಿ ಪ್ರಾಪ್ನುಹಿ ಭದ್ರಂ ತೇ ಸಾಧುಯಾಮ ನರಷರ್ಷಭ ।ಅಗಸ್ತ್ಯಸ್ಯಾಶ್ರಮಪದಂದ್ರಷ್ಟುಮಿಚ್ಛಾಮ ರಾಘವ ॥ ೧೬</p>
	<p>ತಸ್ಯ ದೀಕ್ಷಾ ಸಮಾಪ್ತಾ ಹಿ ಬ್ರಹ್ಮರ್ಷೇಃ ಸುಮಹಾದ್ಯುತೇಃ ।ದ್ವಾದಶಂ ಹಿ ಗತಂ ವರ್ಷಂ ಜಲಶಯ್ಯಾಂಸಮಾಸತಃ ॥ ೧೭</p>
	<p>ಕಾಕುತ್ಸ್ಥ ತದ್ಗಮಿಷ್ಯಾಮೋ ಮುನಿಂಸಮಭಿನಂದಿತುಮ್ ।ತ್ವಂ ಚಾಪ್ಯಾಗಚ್ಛ ಭದ್ರಂ ತೇ ದ್ರಷ್ಟುಂತಮೃಷಿಸತ್ತಮಮ್ ॥ ೧೮</p>
	<p>ಸ ತಥೇತಿ ಪ್ರತಿಜ್ಞಾಯ ದೇವಾನಾಂರಘುನಂದನಃ ।ಆರುರೋಹ ವಿಮಾನಂ ತಂ ಪುಷ್ಪಕಂಹೇಮಭೂಷಿತಮ್ ॥ ೧೯</p>
	<p>ತತೋ ದೇವಾಃ ಪ್ರಯಾತಾಸ್ತೇವಿಮಾನೈರ್ಬಹುವಿಸ್ತರೈಃ ।ರಾಮೋಽಪ್ಯನುಜಗಾಮಾಶುಕುಂಭಯೋನೇಸ್ತಪೋವನಮ್ ॥ ೨೦</p>
	<p>ದೃಷ್ಟ್ವಾ ತು ದೇವಾನ್​ಸಂಪ್ರಾಪ್ತಾನಗಸ್ತ್ಯಸ್ತಪಸಾಂ ನಿಧಿಃ ।ಅರ್ಚಯಾಮಾಸ ಧರ್ಮಾತ್ಮಾ ಸರ್ವಾಂಸ್ತಾನವಿಶೇಷತಃ ॥ ೨೧</p>
	<p>ಪ್ರತಿಗೃಹ್ಯ ತತಃ ಪೂಜಾಂ ಸಂಪೂಜ್ಯ ಚಮಹಾಮುನಿಮ್ ।ಜಗ್ಮುಸ್ತೇ ತ್ರಿದಶಾ ಹೃಷ್ಟಾ ನಾಕಪೃಷ್ಟಂಸಹಾನುಗೈಃ ॥ ೨೨</p>
	<p>ಗತೇಷು ತೇಷು ಕಾಕುತ್ಸ್ಥಃ ಪುಷ್ಪಕಾದವರುಹ್ಯ ಚ ।ತತೋಽಭಿವಾದಯಾಮಾಸಹ್ಯಗಸ್ತ್ಯಮೃಷಿಸತ್ತಮಮ್ ॥ ೨೩</p>
	<p>ಸೋಽಭಿವಾದ್ಯ ಮಹಾತ್ಮಾನಾಂ ಜ್ವಲಂತಮಿವತೇಜಸಾ ।ಆತಿಥ್ಯಂ ಪರಮಂ ಪ್ರಾಪ್ಯ ನಿಷಸಾದ ನರಾಧಿಪಃ ॥ ೨೪</p>
	<p>ತಮುವಾಚ ಮಹಾತೇಜಾಃ ಕುಂಭಯೋನಿರ್ಮಹಾತಪಾಃ ।ಸ್ವಾಗತಂ ತೇ ನರಶ್ರೇಷ್ಠ ದಿಷ್ಟ್ಯಾ ಪ್ರಾಪ್ತೋಽಸಿ ರಾಘವ ॥ ೨೫</p>
	<p>ತ್ವಂ ಮೇ ಬಹುಮತೋ ರಾಮಗುಣೈರ್ಬಹುಭಿರುತ್ತಮೈಃ ।ಅತಿಥಿಃ ಪೂಜನೀಯಶ್ಚ ಮಮ ನಿತ್ಯಂ ಹೃದಿಸ್ಥಿತಃ ॥ ೨೬</p>
	<p>ಸುರಾ ಹಿ ಕಥಯಂತಿ ತ್ವಾಮಾಗತಂಶೂದ್ರಘಾತಿನಮ್ ।ಬ್ರಾಹ್ಮಣಸ್ಯ ತು ಧರ್ಮೇಣ ತ್ವಯಾಜೀವಾಪಿತಃ ಸುತಃ ॥ ೨೭</p>
	<p>ಉಷ್ಯತಾಂ ಚೇಹ ರಜನೀ ಸಕಾಶೇ ಮಮರಾಘವ ।ಪ್ರಭಾತೇ ಪುಷ್ಪಕೇಣ ತ್ವಂ ಗಂತಾಸಿ ಪುರಮೇವ ಹಿ ॥ ೨೮</p>
	<p>ತ್ವಂ ಹಿ ನಾರಾಯಣಃ ಶ್ರೀಮಾಂಸ್ತ್ವಯಿಸರ್ವಂ ಪ್ರತಿಷ್ಠಿತಮ್ ।ತ್ವಂ ಪ್ರಭುಃ ಸರ್ವಭೂತಾನಾಂಪುರುಷಸ್ತ್ವಂ ಸನಾತನಃ ॥೨೯</p>
	<p>ಇದಂ ಚಾಭರಣಂ ಸೌಮ್ಯ ನಿರ್ಮಿತಂವಿಶ್ವಕರ್ಮಣಾ ।ದಿವ್ಯಂ ದಿವ್ಯೇನ ವಪುಷಾ ದೀಪ್ಯಮಾನಂಸ್ವತೇಜಸಾ ॥ ೩೦</p>
	<p>ಪ್ರತಿಗೃಹ್ಣೀಷ್ವ ಕಾಕುತ್ಸ್ಥ ಮತ್ಪ್ರಿಯಂಕುರು ರಾಘವ ।ದತ್ತಸ್ಯ ಹಿ ಪುನರ್ದಾನೇ ಸುಮಹತ್​ಫಲಮುಚ್ಯತೇ ॥ ೩೧</p>
	<p>ಭರಣೇ ಹಿ ಭವಾನ್​ ಶಕ್ತಃ ಸೇಂದ್ರಾಣಾಂಮರುತಾಮಪಿ ।ತ್ವಂ ಹಿ ಶಕ್ತಸ್ತಾರಯಿತುಂ ಸೇಂದ್ರಾನಪಿದಿವೌಕಸಃ ॥ ೩೨</p>
	<p>ತಸ್ಮಾತ್​ ಪ್ರದಾಸ್ಯೇ ವಿಧಿವತ್ತತ್​ ಪ್ರತೀಚ್ಛ ನರಾಧಿಪ ।ದಿವ್ಯಮಾಭರಣಂ ಚಿತ್ರಂ ಪ್ರದೀಪ್ತಮಿವಭಾಸ್ಕರಮ್॥ ೩೩</p>
	<p>ಪ್ರತಿಗೃಹ್ಯ ತತೋ ರಾಮಸ್ತದಾಭರಣಮುತ್ತಮಮ್ ।ಆಗಮಂ ತಸ್ಯ ದೀಪ್ತಸ್ಯಪ್ರಷ್ಟುಮೇವೋಪಚಕ್ರಮೇ ॥ ೩೪</p>
	<p>ಅತ್ಯದ್ಭುತಮಿದಂ ದಿವ್ಯವಪುಷಾಯುಕ್ತಮುತ್ತಮಮ್ ।ಕಥಂ ಭಗವತಾ ಪ್ರಾಪ್ತಂ ಕುತೋ ವಾ ಕೇನ ವಾಹೃತಮ್ ॥ ೩೫</p>
	<p>ಕುತೂಹಲಿತಯಾ ಬ್ರಹ್ಮನ್​ ಪೃಚ್ಛಾಮಿ ತ್ವಾಂಮಹಾಯಶಾಃ ।ಆಶ್ಚರ್ಯಾಣಾಂ ಬಹೂನಾಂ ಹಿ ನಿಧಿಃ ಪರಮಕೋ ಭವಾನ್​ ॥ ೩೬</p>
	<p>ಏವಂ ಬ್ರುವತಿ ಕಾಕುತ್ಸ್ಥೇಮುನಿರ್ವಾಕ್ಯಮಥಾಬ್ರವೀತ್​ ।ಶೃಣು ರಾಮ ಯಥಾ ವೃತ್ತಂ ಪುರಾತ್ರೇತಾಯುಗೇ ಯುಗೇ ॥</p>
	<p>ರಮಣೀಯಪ್ರದೇಶೇಽಸ್ಮಿನ್​ವನೇಯದ್ದೃಷ್ಟವಾನಹಮ್ ।ಆಶ್ಚರ್ಯಂ ಮೇ ಮಹಾಬಾಹೋ ದಾನಮಾಶ್ರಿತ್ಯ ಕೇವಲಮ್ ॥ ೩೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಟ್​ಸಪ್ತತಿತಮಃ ಸರ್ಗಃ</p>
	
	
	<p>ಸಪ್ತಸಪ್ತತಿತಮಃ ಸರ್ಗಃಸ್ವರ್ಗಿಪ್ರಶ್ನಃ೨೨ ಶ್ಲೋಕಗಳು</p>
	<p>ಪುರಾ ತ್ರೇತಾಯುಗೇ ರಾಮ ಹ್ಯರಣ್ಯಂಬಹುವಿಸ್ತರಮ್ ।ಸಮಂತಾದ್ಯೋಜನಶತಂ ನಿರ್ಮೃಗಂಪಕ್ಷಿವರ್ಜಿತಮ್ ॥ ೧</p>
	<p>ತಸ್ಮಿನ್ನಿರ್ಮಾನುಷೇಽರಣ್ಯೇ ಕುರ್ವಾಣಸ್ತಪಉತ್ತಮಮ್ ।ಅಹಮಾಕ್ರಮಿತುಂ ಸೌಮ್ಯತದರಣ್ಯಮುಪಾಗಮಮ್ ॥</p>
	<p>ತಸ್ಯ ರೂಪಮರಣ್ಯಸ್ಯ ನಿರ್ದೇಷ್ಟುಂ ನಶಶಾಕ ಹ ।ಫಲೈರ್ಮೂಲೈಃ ಸುಖಾಸ್ವಾದೈರ್ಬಹುರೂಪೈಶ್ಚ ಪಾದಪೈಃ ॥ ೩</p>
	<p>ತಸ್ಯಾರಣ್ಯಸ್ಯ ಮಧ್ಯೇ ತು ಸರೋಯೋಜನಮಾಯತಮ್ । ಹಂಸಕಾರಂಡವಾಕೀರ್ಣಂಚಕ್ರವಾಕೋಪಶೋಭಿತಮ್ ॥</p>
	<p>ಪದ್ಮೋತ್ಪಲಸಮಾಕೀರ್ಣಂಸಮತಿಕ್ರಾಂತಶೈವಲಮ್ ।ತದಾಶ್ಚರ್ಯಮಿವಾತ್ಯರ್ಥಂ ಸುಖಾಸ್ವಾದಮನುತ್ತಮಮ್ ॥ ೫</p>
	<p>ಅರಜಸ್ಕಂ ತಥಾಕ್ಷೋಭ್ಯಂಶ್ರೀಮತ್ಪಕ್ಷಿಗಣಾಯುತಮ್ ।ಸಮೀಪೇ ತಸ್ಯ ಸರಸೋಮಹದದ್ಭುತಮಾಶ್ರಮಮ್ ॥ ೬</p>
	<p>ಪುರಾಣಂ ಪುಣ್ಯಮತ್ಯರ್ಥಂತಪಸ್ವಿಜನವರ್ಜಿತಮ್ ।ತತ್ರಾಹಮವಸಂ ರಾತ್ರಿಂ ನೈದಾಘೀಂಪುರುಷರ್ಷಭ ॥ ೭</p>
	<p>ಪ್ರಭಾತೇ ಕಾಲಮುತ್ಥಾಯ ಸರಸ್ತದುಪಚಕ್ರಮೇ ।ಅಥಾಪಶ್ಯಂ ಶವಂ ತತ್ರ ಸುಪುಷ್ಪಮಜರಂ ಕ್ವಚಿತ್​ ॥ ೮</p>
	<p>ಪಂಕ್ತಿಭೇದೇನ ಪುಷ್ಪಾಂಗಂಸಮಾಶ್ರಿತಸರೋವರಮ್ ।ತಿಷ್ಠಂತಂ ಪರಯಾ ಲಕ್ಷ್ಮಾ್ಯ ತಸ್ಮಿಂಸ್ತೋಯಾಶಯೇ ನೃಪ ॥ ೯</p>
	<p>ತಮರ್ಥಂ ಚಿಂತಯಾನೋಽಹಂಮುಹೂರ್ತಂ ತತ್ರ ರಾಘವ ।ಉಷಿತೋಽಸ್ಮಿ ಸರಸ್ತೀರೇ ಕಿಂ ನ್ವಿದಂ ಸ್ಯಾದಿತಿಪ್ರಭೋ ॥ ೧೦</p>
	<p>ಅಥಾಪಶ್ಯಂ ಮುಹೂರ್ತೇನ ದಿವ್ಯಮದ್ಭುತದರ್ಶನಮ್ ।ವಿಮಾನಂ ಪರಮೋದಾರಂ ಹಂಸಯುಕ್ತಂಮನೋಜವಮ್ ॥ ೧೧</p>
	<p>ಅತ್ಯರ್ಥಂ ಸ್ವರ್ಗಿಣಂ ತತ್ರ ವಿಮಾನೇರಘುನಂದನ ।ಉಪಾಸ್ತೇಽಪ್ಸರಸಾಂ ವೀರ ಸಹಸ್ರಂದಿವ್ಯಭೂಷಣಮ್ ॥ ೧೨</p>
	<p>ಗಾಯಂತಿ ದಿವ್ಯಗೇಯಾನಿ ವಾದಯಂತಿ ತಥಾಪರಾಃ ।ಕ್ಷ್ವೇಲಯಂತಿ ತಥಾ ಚಾನ್ಯಾ ನೃತ್ಯಂತಿ ಚ ತಥಾಪರಾಃ ॥ ೧೩</p>
	<p>ಅಪರಾಶ್ಚಂದ್ರರಶ್ಮ್ಯಾಭೈರ್ಹೇಮದಂಡೈಶ್ಚ ಚಾಮರೈಃ ।ಧೋಧೂಯುರ್ವದನಂ ತಸ್ಯ ಪುಂಡರೀಕನಿಭೇಕ್ಷಣಮ್ ॥ ೧೪</p>
	<p>ತತಃ ಸಿಂಹಾಸನಂ ತ್ಯಕ್ತ್ವಾಮೇರುಕೂಟಮಿವಾಂಶುಮಾನ್​ ।ಪಶ್ಯತೋ ಮೇ ತದಾ ರಾಮವಿಮಾನಾದವರುಹ್ಯ ಚ ॥ ೧೫</p>
	<p>ತಂ ಶವಂ ಭಕ್ಷಯಾಮಾಸ ಸ ಸ್ವರ್ಗೀರಘುನಂದನ ।ತಥಾ ಭುಕ್ತ್ವಾ ಯಥಾಕಾಮಂ ಮಾಂಸಂಬಹುಸುಪೀವರಮ್ ॥ ೧೬</p>
	<p>ಅವತೀರ್ಯ ಸರಃ ಸ್ವರ್ಗೀಸಂಸ್ಪ್ರಷ್ಟುಮುಪಚಕ್ರಮೇ ।ಉಪಸ್ಪೃಶ್ಯ ಯಥಾನ್ಯಾಯಂ ಸ ಸ್ವರ್ಗೀರಘುಪುಂಗವ ॥ ೧೭</p>
	<p>ಆರೋಢಮುಪಚಕ್ರಾಮವಿಮಾನವರಮುತ್ತಮಮ್ ।ತಮಹಂ ದೇವಸಂಕಾಶಮಾರೋಹಂತಮುದೀಕ್ಷ್ಯವೈ ॥ ೧೮</p>
	<p>ವಿಮಾನಮಬ್ರವಂ ವಾಕ್ಯಂ ಸ್ವರ್ಗಿಣಂಪುರುಷರ್ಷಭ ।ಕೋ ಭವಾನ್​ ದೇವಸಂಕಾಶ ಆಹಾರಶ್ಚವಿಗರ್ಹಿತಃ ॥ ೧೯</p>
	<p>ತ್ವಯೇದಂ ಭುಜ್ಯತೇ ಸೌಮ್ಯ ಕಿಮರ್ಥಂವಕ್ತುಮರ್ಹಸಿ ।ಕಸ್ಯ ಸ್ಯಾದೀದೃಶೋ ಭಾವ ಆಹಾರೋ ದೇವಸಂಮತಃ ॥ ೨೦</p>
	<p>ಆಶ್ಚರ್ಯಂ ವರ್ತತೇ ಸೌಮ್ಯ ಶ್ರೋತುಮಿಚ್ಛಾಮಿ ತತ್ತ್ವತಃ ।ನಾಹಮೌಪಯಿಕಂ ಮನ್ಯೇ ತವ ಭಕ್ಷ್ಯಮಿದಂ ಶವಮ್ ॥ ೨೧</p>
	<p>ಇತ್ಯೇವಮುಕ್ತಃ ಸ ನರೇಂದ್ರ ನಾಕೀಕೌತೂಹಲಾತ್​ ಸೂನೃತಯಾ ಗಿರಾ ಚ । ಶ್ರುತ್ವಾ ಚ ವಾಕ್ಯಂ ಮಮ ಸರ್ವಮೇತತ್​ಸರ್ವಂ ತಥಾ ಚಾ ಕಥಯನ್ಮಮೇತಿ ॥ ೨೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಸಪ್ತತಿತಮಃ ಸರ್ಗಃ</p>
	
	
	<p>ಅಷ್ಟಸಪ್ತತಿತಮಃ ಸರ್ಗಃಆಭರಣಾಗಮಃ೩೦ ಶ್ಲೋಕಗಳು</p>
	<p>ಶ್ರುತ್ವಾ ತು ಭಾಷಿತಂ ವಾಕ್ಯಂ ಮಮರಾಮ ಶುಭಾಕ್ಷರಮ್ ।ಪ್ರಾಂಜಲಿಃ ಪ್ರತ್ಯುವಾಚೇದಂ ಸ ಸ್ವರ್ಗೀರಘುನಂದನ ॥ ೧</p>
	<p>ಶೃಣು ಬ್ರಹ್ಮನ್​ ಪುರಾ ವೃತ್ತಂ ಮಮೈತತ್​ಸುಖದುಃಖಯೋಃ ।ಅನತಿಕ್ರಮಣೀಯಂ ಹಿ ಯಥಾ ಪೃಚ್ಛಸಿ ಮಾಂ ದ್ವಿಜ ॥ ೨</p>
	<p>ಪುರಾ ವೈದರ್ಭಕೋ ರಾಜಾ ಪಿತಾ ಮಮಮಹಾಯಶಾಃ ।ಸುದೇವ ಇತಿ ವಿಖ್ಯಾತಸ್ತ್ರಿಷು ಲೋಕೇಷುವೀರ್ಯವಾನ್​ ॥ ೩</p>
	<p>ತಸ್ಯ ಪುತ್ರದ್ವಯಂ ಬ್ರಹನ್​ ದ್ವಾಭ್ಯಾಂಸ್ತ್ರೀಭ್ಯಾಮಜಾಯತ ।ಅಹಂ ಶ್ವೇತ ಇತಿ ಖ್ಯಾತೋ ಯವೀಯಾನ್​ ಸುರಥೋಽಭವತ್​ ॥ ೪</p>
	<p>ತತಃ ಪಿತರಿ ಸ್ವರ್ಯಾತೇ ಪೌರಾಮಾಮಭ್ಯಷೇಚಯನ್​ ।ತತ್ರಾಹಂ ಕೃತವಾನ್​ ರಾಜ್ಯಂ ಧರ್ಮ್ಯಂ ಚಸುಸಮಾಹಿತಃ ॥ ೫</p>
	<p>ಏವಂ ವರ್ಷಸಹಸ್ರಾಣಿ ಮಮಾತೀತಾನಿಸುವ್ರತ ।ರಾಜ್ಯಂ ಕಾರಯತೋ ಬ್ರಹ್ಮನ್​ ಪ್ರಜಾಧರ್ಮೇಣ ರಕ್ಷತಃ ॥ ೬</p>
	<p>ಸೋಽಹಂ ನಿಮಿತ್ತೇ ಕಸ್ಮಿಂಶ್ಚಿದ್ವಿಜ್ಞಾತಾಯುರ್ದಿ್ವಜೋತ್ತಮ ।ಕಾಲಧರ್ಮಂ ಹೃದಿ ನ್ಯಸ್ಯ ತತೋವನಮುಪಾಗಮಮ್ ॥ ೭</p>
	<p>ಸೋಽಹಂ ವನಮಿದಂ ದುರ್ಗಂಮೃಗಪಕ್ಷಿವಿವರ್ಜಿತಮ್ ।ತಪಶ್ಚರ್ತುಂ ಪ್ರವಿಷ್ಟೋಽಸ್ಮಿ ಸಮೀಪೇಸರಸಃ ಶುಭೇ ॥ ೮</p>
	<p>ಭ್ರಾತರಂ ಸುರಥಂ ರಾಜ್ಯೇ ಹ್ಯಭಿಷಿಚ್ಯ ಮಹೀಪತಿಮ್ । ಇದಂ ಸರಃ ಸಮಾಸಾದ್ಯ ತಪಸ್ತಪ್ತಂಮಯಾ ಚಿರಮ್ ॥ ೯</p>
	<p>ಸೋಽಹಂ ವರ್ಷಸಹಸ್ರಾಣಿ ತಪಸ್ತ್ರೀಣಿಮಹಾವನೇ ।ತಪ್ತ್ವಾ ಸುದುಷ್ಕರಂ ಪ್ರಾಪ್ತೋಬ್ರಹ್ಮಲೋಕಮನುತ್ತಮಮ್ ॥ ೧೦</p>
	<p>ತಸ್ಯ ಮೇ ಸ್ವರ್ಗಭೂತಸ್ಯ ಕ್ಷತ್ಪಿಪಾಸೇದ್ವಿಜೋತ್ತಮ ।ಬಾಧೇತೇ ಪರಮೋದಾರ ತತೋಽಹಂವ್ಯಥಿತೇಂದ್ರಿಯಃ ॥ ೧೧</p>
	<p>ಗತ್ವಾತ್ರಿಭುವನಶ್ರೇಷ್ಠಂಪಿತಾಮಹಮುವಾಚ ಹ ।ಭಗವಾನ್​ ಬ್ರಹ್ಮಲೋಕೋಽಯಂಕ್ಷುತ್ಪಿಪಾಸಾವಿವರ್ಜಿತಃ ॥ ೧೨</p>
	<p>ಕಸ್ಯಾಯಂ ಕರ್ಮಣಃ ಪಾಕಃ ಕ್ಷುತ್ಪಿಪಾಸಾನುಗೋ ಹ್ಯಹಮ್ ।ಆಹಾರಃ ಕಶ್ಚ ಮೇ ದೇವ ತನ್ಮೇ ಬ್ರೂಹಿಪಿತಾಮಹ ॥ ೧೩</p>
	<p>ಪಿತಾಮಹಸ್ತು ಮಾಮಾಹ ತವಾಹಾರಃ ಸುದೇವಜ ।ಸ್ವಾದೂನಿ ಸ್ವಾನಿ ಮಾಂಸಾನಿ ತಾನಿ ಭಕ್ಷಯನಿತ್ಯಶಃ ॥ ೧೪</p>
	<p>ಸ್ವಶರೀರಂ ತ್ವಯಾ ಪುಷ್ಟಂ ಕುರ್ವತಾತಪ ಉತ್ತಮಮ್ ।ಅನುಪ್ತಂ ರೋಹತೇ ಶ್ವೇತ ನಕದಾಚಿನ್ಮಹಾಮತೇ ॥ ೧೫</p>
	<p>ತೃಪ್ತಿರ್ನ ತೇಽಸ್ತಿ ಸೂಕ್ಷ್ಮಾಪಿ ವನೇಸತ್ತ್ವನಿಷೇವಿತೇ ।ಪುರಾ ತ್ವಾಂ ಭಿಕ್ಷಮಾಣಾಯ ಭಿಕ್ಷಾ ವೈಯತಯೇ ನೃಪ ॥ ೧೬</p>
	<p>ನ ಹಿ ದತ್ತಾ ತ್ವಯೇಂದ್ರಾಭ ಯಸ್ಮಾದತಿಥಯೇಽಪಿ ವೈ ।ದತ್ತಂ ನ ತೇಽಸ್ತಿ ಸೂಕ್ಷೋಽಪಿ ತಪ ಏವನಿಷೇವಸೇ ॥ ೧೭</p>
	<p>ತೇನ ಸ್ವರ್ಗಗತೋ ವತ್ಸ ಬಾಧ್ಯಸೇಕ್ಷುತ್ಪಿಪಾಸಯಾ ।ಸ ತ್ವಂ ಸುಪುಷ್ಪಮಾಹಾರೈಃಸ್ವಶರೀರಮನುತ್ತಮಮ್ ॥ ೧೮</p>
	<p>ಭಕ್ಷಯಿತ್ವಾಮೃತರಸಂ ತೇನತೃಪ್ತಿರ್ಭವಿಷ್ಯತಿ ।ಯದಾ ತು ತದ್ವನಂ ಶ್ವೇತ ಅಗಸ್ತ್ಯಃ ಸುಮಹಾನೃಷಿಃ ॥ ೧೯</p>
	<p>ಆಗಮಿಷ್ಯತಿ ದುರ್ಧರ್ಷಸ್ತದಾ ಕೃಚ್ಛಾದ್ವಿಮೋಕ್ಷ್ಯಸೇ ।ಸ ಹಿ ತಾರಯಿತುಂ ಸೌಮ್ಯ ಶಕ್ತಃ ಸುರಗಣಾನಪಿ ॥ ೨೦</p>
	<p>ಕಿಂ ಪುನಸ್ತ್ವಾಂ ಮಹಾಬಾಹೋಕ್ಷುತ್ಪಿಪಾಸಾವಶಂ ಗತಮ್ ।ಸೋಽಹಂ ಭಗವತಃ ಶ್ರುತ್ವಾದೇವದೇವಸ್ಯ ನಿಶ್ಚಯಮ್ ॥ ೨೧</p>
	<p>ಆಹಾರಂ ಗರ್ಹಿತಂ ಕುರ್ಮಿ ಸ್ವಶರೀರಂದ್ವಿಜೋತ್ತಮ ।ಬಹೂನ್​ ವರ್ಷಗಣಾನ್​ ಬ್ರಹ್ಮನ್​ಭುಜ್ಯಮಾನಮಿದಂ ಮಯಾ ॥ ೨೨</p>
	<p>ಕ್ಷಯಂ ನಾಭ್ಯೇತಿ ಬ್ರಹ್ಮರ್ಷೇ ತೃಪ್ತಿಶ್ಚಾಪಿಮಮೋತ್ತಮಾ ।ತ್ಯ ಮೇ ಕೃಚ್ಛ್ರಭೂತಸ್ಯ ಕೃಚ್ಛ್ರಾದಸ್ಮಾದ್ವಿಮೋಕ್ಷಯ ॥ ೨೩</p>
	<p>ಅನ್ಯೇಷಾಂ ನ ಗತಿರ್ಹ್ಯತ್ರಕುಂಭಯೋನಿಮೃತೇ ದ್ವಿಜಮ್ ।ಇದಮಾಭರಣಂ ಸೌಮ್ಯ ತಾರಾಣಾರ್ಥಂದ್ವಿಜೊತ್ತಮ ॥ ೨೪</p>
	<p>ಪ್ರತಿಗೃಹ್ಣೀಷ್ವ ಭದ್ರಂ ತೇ ಪ್ರಸಾದಂಕರ್ತುಮರ್ಹಸಿ ।ಇದಂ ತಾವತ್​ ಸುವರ್ಣಂ ಚ ಧನಂ ವಸ್ತ್ರಾಣಿಚದ್ವಿಜ॥ ೨೫</p>
	<p>ಭಕ್ಷ್ಯಂ ಭೋಜ್ಯಂ ಚ ಬ್ರಹ್ಮರ್ಷೇದದಾಮ್ಯಾಭರಣಾನಿ ಚ ।ಸರ್ವಾನ್​ ಕಾಮಾನ್​ ಪ್ರಯಚ್ಛಾಮಿಭೋಗಾಂಶ್ಚ ಮುನಿಪುಂಗವ ॥ ೨೬</p>
	<p>ತಾರಣೇ ಭಗವನ್​ ಮಹ್ಯಂ ಪ್ರಸಾದಂಕರ್ತುಮರ್ಹಸಿ ।ತಸ್ಯಾಹಂ ಸ್ವರ್ಗಿಣೋ ವಾಕ್ಯಂ ಶ್ರುತ್ವಾದುಃಖಸಮನ್ವಿತಮ್ ॥ ೨೭</p>
	<p>ತಾರಾಣಾಯೋಪಜಗ್ರಾಹತದಾಭರಣಮುತ್ತಮಮ್ ।ಮಯಾ ಪ್ರತಿಗೃಹೀತೇ ತು ತಸ್ಮಿನ್ನಾಭರಣೇ ಶುಭೇ ॥ ೨೮</p>
	<p>ಮಾನುಷಃ ಪೂರ್ವಕೋ ದೇಹೋರಾಜರ್ಷೇರ್ವಿನನಾಶ ಹ ।ಪ್ರನಷ್ಟೇ ತು ಶರೀರೇಽಸೌ ರಾಜರ್ಷಿಃ ಪರಯಾ ಮುದಾ ॥ ೨೯</p>
	<p>ತೃಪ್ತಃ ಪ್ರಮುದಿತೋ ರಾಜಾ ಜಗಾಮ ತ್ರಿದಿವಂ ಸುಖಮ್ ।ತೇನೇದಂ ಶಕ್ರತುಲ್ಯೇನ ದಿವ್ಯಮಾಭರಣಂ ಮಮ ॥ ೩೦</p>
	<p>ತಸ್ಮಿನ್ನಿಮಿತ್ತೇ ಕಾಕುತ್ಸ್ಥ ದತ್ತಮದ್ಭುತದರ್ಶನಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಸಪ್ತತಿತಮಃ ಸರ್ಗಃ</p>
	
	
	<p>ಏಕೋನಾಶೀತಿತಮಃ ಸರ್ಗಃದಂಡರಾಜ್ಯನಿವೇಶಃ೨೦ ಶ್ಲೋಕಗಳು</p>
	<p>ತದದ್ಭುತತಮಂ ವಾಕ್ಯಂ ಶ್ರುತ್ವಾಗಸ್ತ್ಯಸ್ಯ ರಾಘವಃ ।ಗೌರವಾದ್ವಿಸ್ಮಯಾಚ್ಚೈವ ಪುನಃ ಪ್ರಷ್ಟುಂ ಪ್ರಚಕ್ರಮೇ ॥</p>
	<p>ಭಗವಂಸ್ತದ್ವನಂ ಘೋರಂತಪಸ್ತಪ್ಯತಿ ಯತ್ರ ಸಃ ।ಶ್ವೇತೋ ವೈದರ್ಭಕೋ ರಾಜಾ ಕಥಂಸ್ಯಾದಮೃಗದ್ವಿಜಮ್ ॥ ೨</p>
	<p>ತದ್ವನಂ ಸ ಕಥಂ ರಾಜಾ ಶೂನ್ಯಂಮನುಜವರ್ಜಿತಮ್ ।ತಪಶ್ಚರ್ತುಂ ಪ್ರವಿಷ್ಟಃ ಸಶ್ರೋತುಮಿಚ್ಛಾಮಿ ತತ್ತ್ವತಃ ॥ ೩</p>
	<p>ರಾಮಸ್ಯ ವಚನಂ ಶ್ರುತ್ವಾಕೌತೂಹಲಸಮನ್ವಿತಮ್ ।ವಾಕ್ಯಂ ಪರಮತೇಜಸ್ವೀವಕ್ತುಮೇವೋಪಚಕ್ರಮೇ ॥ ೪</p>
	<p>ಪುರಾ ಕೃತಯುಗೇ ರಾಮಮನುರ್ದಂಡಧರಃ ಪ್ರಭುಃ ।ತಸ್ಯ ಪುತ್ರೋ ಮಹಾನಾಸೀದಿಕ್ಷ್ವಾಕುಕುಲನಂದನಃ ॥ ೫</p>
	<p>ತಂ ಪುತ್ರಂ ಪೂರ್ವಕೇ ರಾಜ್ಯೇ ನಿಕ್ಷಿಪ್ಯಭುವಿ ದುರ್ಜಯಮ್ ।ಪೃಥಿವ್ಯಾಂ ರಾಜವಂಶನಾಂ ಭವಕರ್ತೇತ್ಯುವಾಚ ಹ ॥ ೬</p>
	<p>ತಥೇತಿ ಚ ಪ್ರತಿಜ್ಞಾತಂ ಪಿತುಃ ಪುತ್ರೇಣರಾಘವ ।ತತಃ ಪರಮಸಂತುಷ್ಟೋ ಮನುಃ ಪುತ್ರಮುವಾಚ ಹ ॥ ೭</p>
	<p>ಪ್ರೀತೋಽಸ್ಮಿ ಪರಮೋದಾರ ತ್ವಂ ಕರ್ತಾಸಿ ನ ಸಂಶಯಃ ।ದಂಡೇನ ಚ ಪ್ರಜಾ ರಕ್ಷ ಮಾ ಚದಂಡಮಕಾರಣೇ ॥ ೮</p>
	<p>ಅಪರಾಧಿಷು ಯೋ ದಂಡಃ ಪಾತ್ಯತೇಮಾನವೇಷು ವೈ ।ಸ ದಂಡೋ ವಿಧಿವನ್ಮುಕ್ತಃ ಸ್ವರ್ಗಂನಯತಿ ಪಾರ್ಥಿವಮ್ ॥ ೯</p>
	<p>ತಸ್ಮಾದ್ದಂಡೇ ಮಹಾಬಾಹೋ ಯತ್ನವಾನ್​ಭವ ಪುತ್ರಕ ।ಧರ್ಮೋ ಹಿ ಪರಮೋ ಲೋಕೇಕುರ್ವತಸ್ತೇ ಭವಿಷ್ಯತಿ ॥ ೧೦</p>
	<p>ಇತಿ ತಂ ಬಹು ಸಂದಿಶ್ಯ ಮನುಃ ಪುತ್ರಂಸಮಾಧಿನಾ ।ಜಗಾಮ ತ್ರಿದಿವಂ ಹೃಷ್ಟೋ ಬ್ರಹ್ಮಲೋಕಂಸನಾತನಮ್ ॥ ೧೧</p>
	<p>ಪ್ರಯಾತೇ ತ್ರಿದಿವಂ ತಸ್ಮನ್ನಿಕ್ಷ್ವಾಕುರಮಿತಪ್ರಭಃ ।ಜನಯಿಷ್ಯೇ ಕಥಂ ಪುತ್ರಾನಿತಿಚಿಂತಾಪರೋಽಭವತ್​ ॥ ೧೨</p>
	<p>ಕರ್ಮಭಿರ್ಬಹುರೂಪೈಶ್ಚತೇಸ್ತೈರ್ಮನುಸುತಃ ಸುತಾನ್​ । ಜನಯಾಮಾಸ ಧರ್ಮಾತ್ಮಾ ಶತಂದೇವಸುತೋಪಮಾನ್​ ॥ ೧೩</p>
	<p>ತೇಷಾಮವರಜಸ್ತಾತ ಸರ್ವೇಷಾಂರಘುನಂದನ ।ಮೂಢಶ್ಚಾಕೃತವಿದ್ಯಶ್ಚ ನಶುಶ್ರೂಷತಿ ಪೂರ್ವಜಾನ್​ ॥ ೧೪</p>
	<p>ನಾಮ ತಸ್ಯ ಚ ದಂಡೇತಿ ಪಿತಾಚಕ್ರೇಽಲ್ಪಮೇಧಸಃ ।ಅವಶ್ಯಂ ದಂಡಪತನಂ ಶರೀರೇಽಸ್ಯ ಭವಿಷ್ಯತಿ ॥ ೧೫</p>
	<p>ಅಪಶ್ಯಮಾನಸ್ತಂ ದೇಶಂ ಘೋರಂಪುತ್ರಸ್ಯ ರಾಘವ ।ವಿಂಧ್ಯಶೈವಲಯೋರ್ಮಧ್ಯೇ ರಾಜ್ಯಂಪ್ರಾದಾದರಿಂದಮ ॥ ೧೬</p>
	<p>ಸ ದಂಡಸ್ತತ್ರ ರಾಜಾಭೂದ್ರಮ್ಯೇಪರ್ವತರೋಧಸಿ ।ಪುರಂ ಚಾಪ್ರತಿಮಂ ರಾಮನ್ಯವೇಶಯದನುತ್ತಮಮ್ ॥ ೧೭</p>
	<p>ಪುರಸ್ಯ ಚಾಕರೋನ್ನಾಮಮಧುಮಂತಮಿತಿ ಪ್ರಭೋ ।ಪುರೋಹಿತಂ ತೂಶಸನಂವರಯಾಮಾಸ ಸುವ್ರತಮ್ ॥ ೧೮</p>
	<p>ಏವಂ ಸ ರಾಜಾ ತದ್ರಾಜ್ಯಮಕರೋತ್​ಸಪುರೋಹಿತಃ ।ಪ್ರಹೃಷ್ಟಮನುಜಾಕೀರ್ಣಂ ದೇವರಾಜ್ಯಂಯಥಾ ವೃಷಾ ॥ ೧೯</p>
	<p>ತತಃ ಸ ರಾಜಾಮನುಜೇಂದ್ರಪುತ್ರಃ ಸಾರ್ಧಂ ಚ ತೇನೋಶನಸಾತದಾನೀಮ್ ।ಚಕಾರ ರಾಜ್ಯಂ ಸುಮಹನ್ಮಹಾತ್ಮಾ ಶಕ್ರೋ ದಿವೀವೋಶನಸಾಸಮೇತಃ ॥ ೨೦</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಾಶೀತಿತಮಃ ಸರ್ಗಃ</p>
	
	
	<p>ಅಶೀತಿತಮಃ ಸರ್ಗಃಅರಜಾಸಂಗಮಃ೧೮ ಶ್ಲೋಕಗಳು</p>
	<p>ಏತದಾಖ್ಯಾಯ ರಾಮಾಯ ಮಹರ್ಷಿ ಕುಂಭಸಂಭವಃ ।ಅಸ್ಯಾಮೇವಾಪರಂ ವಾಕ್ಯಂಕಥಾಯಾಮುಪಚಕ್ರಮೇ ॥ ೧</p>
	<p>ತತಃ ಸ ದಂಡಃ ಕಾಕುತ್ಸ್ಥ ಬಹುವರ್ಷಗಣಾಯುತಮ್ ।ಅಕರೋತ್ತತ್ರ ದಾಂತಾತ್ಮಾ ರಾಜ್ಯಂನಿಹತಕಂಟಕಮ್ ॥ ೨</p>
	<p>ಅಥ ಕಾಲೇ ತು ಕಸ್ಮಿಂಶ್ಚಿದ್ರಾಜಾ ಭಾರ್ಗವಮಾಶ್ರಮಮ್ ।ರಮಣೀಯಮುಪಾಕ್ರಾಮಚ್ಚೈತ್ರೇಮಾಸಿ ಮನೋಹರೇ ॥ ೩</p>
	<p>ತತ್ರ ಭಾರ್ಗವಕನ್ಯಾಂ ಸರೂಪೇಣಾಪ್ರತಿಮಾಂ ಭುವಿ ।ವಿಚರಂತೀಂ ವನೋದ್ಧೇಶೇದಂಡೋಽಪಶ್ಯದನುತ್ತಮಾಮ್ ॥ ೪</p>
	<p>ಸ ದೃಷ್ಟ್ವಾ ತಾಂ ಸುದುರ್ಮೇಧಾಅನಂಗಶರಪೀಡಿತಃ ।ಅಭಿಗಮ್ಯ ಸುಸಂವಿಗ್ನಾಂ ಕನ್ಯಾಂವಚನಮಬ್ರವೀತ್​ ॥ ೫</p>
	<p>ಕುತಸ್ತ್ವಮಪಿ ಸುಶ್ರೋಣಿ ಕಸ್ಯ ವಾಸಿ ಸುತಾ ಶುಭೇ ।ಪೀಡಿತೋಽಹಮನಂಗೇನ ಪೃಚ್ಛಾಮಿ ತ್ವಾಂಶುಭಾನನೇ ॥ ೬</p>
	<p>ತಸ್ಯ ಚೈವಂ ಬ್ರುವಾಣಸ್ಯಮೋಹೋನ್ಮತ್ತಸ್ಯ ಕಾಮಿನಃ ।ಭಾರ್ಗವೀ ಪ್ರತ್ಯುವಾಚೇದಂ ವಚಃ ಸಾನುನಯಂ ನೃಪಮ್ ॥ ೭</p>
	<p>ಭಾರ್ಗವಸ್ಯ ಸುತಾಂ ವಿದ್ಧಿದೇವಸ್ಯಾಕ್ಲಿಷ್ಟಕರ್ಮಣಃ ।ಅರಜಾಂ ನಾಮ ರಾಜೇಂದ್ರಜ್ಯೇಷ್ಠಾಮಾಶ್ರಮವಾಸಿನೀಮ್ ॥</p>
	<p>ಮಾ ಮಾಂ ಸ್ಪೃಶ ಬಲಾದ್ರಾಜನ್​ ಕನ್ಯಾ ಪಿತೃವಶಾ ಹ್ಯಹಮ್ ।ಗುರುಃ ಪಿತಾ ಮೇ ರಾಜೇಂದ್ರ ತ್ವಂ ಚಶಿಷ್ಯೋ ಮಹಾತ್ಮನಃ ॥ ೯</p>
	<p>ವ್ಯಸನಂ ಸುಮಹತ್​ ಕ್ರುದ್ಧಃ ಸ ತೇದದ್ಯಾನ್ಮಹಾತಪಾಃ ।ಯದಿ ವಾನ್ಯನ್ಮಯಾ ಕಾರ್ಯಂ ಧರ್ಮದೃಷ್ಟೇನ ಸತ್ಪಥಾ ॥ ೧೦</p>
	<p>ವರಯಸ್ವ ನೃಪಶ್ರೇಷ್ಠ ಪಿತರಂ ಮೇಮಹಾದ್ಯುತಿಮ್ ।ಅನ್ಯಥಾ ತು ಫಲಂ ತುಭ್ಯಂ ಭವೇದ್ಘೋರಾಭಿಸಂಹಿತಮ್ ॥</p>
	<p>ಕ್ರೋಧೇನ ಹಿ ಪಿತಾ ಮೇಽಸೌತ್ರೈಲೋಕ್ಯಮಪಿ ನಿರ್ದಹೇತ್​ ।ದಾಸ್ಯತೇ ಚಾನವದ್ಯಾಂಗ ತವ ಮಾಂಯಾಚಿತಃ ಪಿತಾ ॥ ೧೨</p>
	<p>ಏವಂ ಬ್ರುವಾಣಾಮರಜಾಂ ದಂಡಃ ಕಾಮವಶಂ ಗತಃ ।ಪ್ರತ್ಯುವಾಚ ಮದೋನ್ಮತ್ತಃ ಶಿರಸ್ಯಾಧಾಯ ಚಾಂಜಲಿಮ್ ॥ ೧೩</p>
	<p>ಪ್ರಸಾದಂ ಕುರು ಸುಶ್ರೋಣಿ ನ ಕಾಲಂಕ್ಷೇಪ್ತುಮರ್ಹಸಿ ।ತ್ವತ್ಕೃತೇ ಹಿ ಮಮ ಪ್ರಾಣಾ ವಿದೀರ್ಯಂತೇ ವರಾನನೇ ॥ ೧೪</p>
	<p>ತ್ವಾಂ ಪ್ರಾಪ್ಯ ಮೇ ವಧೋ ವಾ ಸ್ಯಾಚ್ಛಾಪೋವಾ ಯದಿ ದಾರುಣಃ ।ಭಕ್ತಂ ಭಜಸ್ವ ಮಾಂ ಭೀರುಭಜಮಾನಂ ಸುವಿಹ್ವಲಮ್ ॥ ೧೫</p>
	<p>ಏವಮುಕ್ತ್ವಾ ತು ತಾಂ ಕನ್ಯಾಂ ದೋರ್ಭಾ್ಯಂ ಗೃಹ್ಯ ಬಲಾದ್ಬಲೀ ।ವಿಸ್ಫುರಂತೀಂ ಯಥಾಕಾಮಂಮೈಥುನಾಯೋಪಚಕ್ರಮೇ ॥ ೧೬</p>
	<p>ಏತಮರ್ಥಂ ಮಹಾಘೋರಂ ದಂಡಃ ಕೃತ್ವಾ ಸುದಾರುಣಮ್ ।ನಗರಂ ಪ್ರಯಯಾವಾಶುಮಧುಮಂತಮನುತ್ತಮಮ್ ॥ ೧೭</p>
	<p>ಅರಜಾಪಿ ರುದಂತೀ ಸಾಆಶ್ರಮಸ್ಯಾವಿದೂರತಃ ।ಪ್ರತೀಕ್ಷಂತೀ ಸುಸಂತ್ರಸ್ತಾ ಪಿತರಂದೇವಸಂನಿಭಮ್ ॥ ೧೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಶೀತಿತಮಃ ಸರ್ಗಃ</p>
	
	
	<p>ಏಕಾಶೀತಿತಮಃ ಸರ್ಗಃದಂಡಶಾಪಃ೨೨ ಶ್ಲೋಕಗಳು</p>
	<p>ಸ ಮುಹೂರ್ತಾದುಪಶ್ರುತ್ಯ ದೇವರ್ಷಿರಮಿತಪ್ರಭಃ ।ಸ್ವಮಾಶ್ರಮಂ ಶಿಷ್ಯವೃತಃ ಕ್ಷುಧಾರ್ತಃ ಸಂನ್ಯವರ್ತತ ॥ ೧</p>
	<p>ಸೋಽಪಶ್ಯದರಜಾಂ ದೀನಾಂ ರಜಸಾಸಮಭಿಪ್ಲುತಾಮ್ ।ಜ್ಯೋತ್ಸ್ನಾಮಿವಾರುಣಗ್ರಸ್ತಾಂಪ್ರತ್ಯೂಷೇ ನ ವಿರಾಜತೀಮ್ ॥ ೨</p>
	<p>ತಸ್ಯ ರೋಷಃ ಸಮಭವತ್​ಕ್ಷುಧಾರ್ತಸ್ಯ ವಿಶೇಷತಃ ।ನಿರ್ದಹನ್ನಿವ ಲೋಕಾಂಸ್ತ್ರೀನ್​ಶಿಷ್ಯಾಂಶ್ಚೈತದುವಾಚ ಹ ॥ ೩</p>
	<p>ಪಶ್ಯಧ್ವಂ ವಿಪರೀತಸ್ಯ ದಂಡಸ್ಯಾವಿಜಿತಾತ್ಮನಃ ।ವಿಪತ್ತಿಂ ಘೋರಸಂಕಾಶಾಂಕ್ರುದ್ಧಾಮಗ್ನಿಶಿಖಾಮಿವ ॥ ೪</p>
	<p>ಕ್ಷಯೋಽಸ್ಯ ದುರ್ಮತೇಃ ಪ್ರಾಪ್ತಃ ಸಾನುಗಸ್ಯ ದುರಾತ್ಮನಃ ।ಯಃ ಪ್ರದೀಪ್ತಾಂ ಹುತಾಶಸ್ಯ ಶಿಖಾಂ ವೈಸ್ಪ್ರಷ್ಟುಮಿಚ್ಛತಿ ॥ ೫ ಯಸ್ಮಾತ್​ ಸ ಕೃತವಾನ್​ ಪಾಪಮೀದೃಶಂಘೋರಸಂಹಿತಮ್ ।ತಸ್ಮಾತ್​ ಪ್ರಾಪ್ಸ್ಯಸಿ ದುರ್ಮೇಧಾಃ ಫಲಂಪಾಪಸ್ಯ ಕಾರಣಮ್ ॥ ೬</p>
	<p>ಸಪ್ತರಾತ್ರೇಣ ರಾಜಾಸೌ ಸಭೃತ್ಯಬಲವಾಹನಃ।ಪಾಪಕರ್ಮಸಮಾಚಾರೋ ವಧಂಪ್ರಾಪ್ಸ್ಯತಿ ದುರ್ಮತಿಃ ॥ ೭</p>
	<p>ಸಮಂತಾದ್ಯೋಜನಶತಂ ವಿಷಯಂ ಚಾಸ್ಯ ದುರ್ಮತೇಃ ।ಧಕ್ಷ್ಯತೇ ಪಾಂಸುವರ್ಷೇಣ ಮಹತಾಪಾಕಶಾಸನಃ ॥ ೮</p>
	<p>ಸರ್ವಸತ್ತ್ವಾನಿ ಯಾನೀಹ ಸ್ಥಾವರಾಣಿಚರಾಣಿ ಚ ।ಮಹತಾ ಪಾಂಸುವರ್ಷೇಣ ವಿಲಯಂಸರ್ವತೋಽಗಮನ್​ ॥ ೯</p>
	<p>ದಂಡಸ್ಯ ವಿಷಯೋ ಯಾವತ್ತಾವತ್​ಸರ್ವಸಮುಚ್ಛ್ರಯಮ್ ।ಪಾಂಸುವರ್ಷಮಿವಾಲಕ್ಷ್ಯಂ ಸಪ್ತರಾತ್ರಂಭವಿಷ್ಯತಿ ॥ ೧೦</p>
	<p>ಇತ್ಯುಕ್ತ್ವಾ ಕ್ರೋಧತಾಮ್ರಾಕ್ಷಸ್ತದಾಶ್ರಮನಿವಾಸಿನಮ್ ।ಜನಂ ಜನಪದಾಂತೇಷು ಸ್ಥೀಯತಾಮಿತಿಚಾಬ್ರವೀತ್​ ॥ ೧೧</p>
	<p>ಶ್ರುತ್ವಾ ತೂಶಸನೋ ವಾಕ್ಯಂಸೋಽಶ್ರಮಾವಸಥೋ ಜನಃ ।ನಿಷ್ಕ್ರಾಂತೋ ವಿಷಯಾತ್ತಸ್ಮಾತ್​ ಸ್ಥಾನಂಚಕ್ರೇಽಥ ಬಾಹ್ಯತಃ ॥ ೧೨</p>
	<p>ಸ ತತೋಕ್ತ್ವಾಮುನಿಜನಮರಜಾಮಿದಮಬ್ರವೀತ್​ ।ಇಹೈವ ವಸ ದುರ್ಮೇಧೇ ಆಶ್ರಮೇಸುಸಮಾಹಿತಾ ॥ ೧೩</p>
	<p>ಇದಂ ಯೋಜನಪರ್ಯಂತಂ ಸರಃ ಸುರುಚಿರಪ್ರಭಮ್ ।ಅರಜೇ ವಿಜ್ವರಾ ಭುಂಕ್ತ್ವ ಕಾಲಶ್ಚಾತ್ರಪ್ರತೀಕ್ಷತಾಮ್ ॥ ೧೪</p>
	<p>ತ್ವತ್ಸಮೀಪೇ ಚ ಯೇ ಸತ್ತ್ವಾವಾಸಮೇಷ್ಯಂತಿ ತಾಂ ನಿಶಾಮ್ ।ಅವಧ್ಯಾಃ ಪಾಂಸುವರ್ಷೇಣ ತೇ ಭವಿಷ್ಯಂತಿನಿತ್ಯದಾ ॥ ೧೫</p>
	<p>ಶ್ರುತ್ವಾ ನಿಯೋಗಂ ಬ್ರಹ್ಮರ್ಷೇ ಸಾರಜಾಭಾರ್ಗವೀ ತದಾ ।ತಥೇತಿ ಪಿತರಂ ಪ್ರಾಹಭಾರ್ಗವಂಭೃಶದುಃಖಿತಾ ॥ ೧೬</p>
	<p>ಇತ್ಯುಕ್ತ್ವಾ ಭಾರ್ಗವೋ ವಾಸಮನ್ಯತ್ರಸಮಕಾರಯತ್​ ।ತಚ್ಚ ರಾಜ್ಯಂ ನರೇಂದ್ರಸ್ಯ ಸಭೃತ್ಯಬಲವಾಹನಮ್ ॥ ೧೭</p>
	<p>ಸಪ್ತಾಹಾದ್ಭಸ್ಮಸಾದ್ಭೂತಂ ಯಥೋಕ್ತಂಬ್ರಹ್ಮವಾದಿನಾ ।ತಸ್ಯಾಸೌ ದಂಡವಿಷಯೋವಿಂಧ್ಯಶೈವಲಯೋರ್ನೃಪ ॥ ೧೮</p>
	<p>ಶಪ್ತೋ ಬ್ರಹ್ಮರ್ಷಿಣಾ ತೇನ ವೈಧರ್ಮೇಸಹಿತೇ ಕೃತೇ ।ತತಃ ಪ್ರಭೃತಿ ಕಾಕುತ್ಸ್ಥ ದಂಡಕಾರಣ್ಯಮುಚ್ಯತೇ ॥ ೧೯</p>
	<p>ತಪಸ್ವಿನಃ ಸ್ಥಿತಾ ಹ್ಯತ್ರ ಜನಸ್ಥಾನಮತೋಽಭವತ್​ ।ಏತತ್ತೇ ಸರ್ವಮಾಖ್ಯಾತಂ ಯನ್ಮಾಂಪೃಚ್ಛಸಿ ರಾಘವ ॥ ೨೦</p>
	<p>ಸಂಧ್ಯಾಮುಪಾಸಿತುಂ ವೀರ ಸಮಯೋಹ್ಯತಿವರ್ತತೇ ।ಏತೇ ಮಹರ್ಷಯಃ ಸರ್ವೇಪೂರ್ಣಕುಂಭಾಃ ಸಮಂತತಃ ॥ ೨೧</p>
	<p>ಕೃತೋದಕಾ ನರವ್ಯಾಘ್ರ ಆದಿತ್ಯಂಪರ್ಯುಪಾಸತೇ ।ಸ ತೈರ್ಬಾ್ರಹ್ಮಣಮಭ್ಯಸ್ತಂಸಹಿತೈರ್ಬ್ರಹ್ಮವಿತ್ತಮೈಃ ॥ ೨೨ ರವಿರಸ್ತಂ ಗತೋ ರಾಮಗಚ್ಛೋದಕಮುಪಸ್ಪೃಶ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕಾಶೀತಿತಮಃ ಸರ್ಗಃ</p>
	
	
	<p>ದ್ವ್ಯಶೀತಿತಮಃ ಸರ್ಗಃರಾಮನಿವರ್ತನಮ್೨೦ ಶ್ಲೋಕಗಳು</p>
	<p>ಋಷೇರ್ವಚನಮಾಜ್ಞಾಯ ರಾಮಃ ಸಂಧ್ಯಾಮುಪಾಸಿತುಮ್ ।ಉಪಾಕ್ರಮತ್​ ಸರಃ ಪುಣ್ಯಮಪ್ಸರೋಗಣಸೇವಿತಮ್ ॥ ೧</p>
	<p>ತತ್ರೋದಕಮುಪಸ್ಪೃಶ್ಯಸಂಧ್ಯಾಮನ್ವಾಸ್ಯ ಪಶ್ಚಿಮಾಮ್ ।ಆಶ್ರಮಂ ಪ್ರಾವಿಶದ್ರಾಮಃ ಕುಂಭಯೋನೇರ್ಮಹಾತ್ಮನಃ ॥ ೨</p>
	<p>ತಸ್ಯಾಗಸ್ತ್ಯೋ ಬಹುಗುಣಂ ಕಂದಮೂಲಂತಥೌಷಧಿಮ್ ।ಶಾಲ್ಯಾದೀನಿ ಪವಿತ್ರಾಣಿ ಭೋಜನಾರ್ಥಮಕಲ್ಪಯತ್​ ॥</p>
	<p>ಸಭುಕ್ತವಾನ್ನರಶ್ರೇಷ್ಠಸ್ತದನ್ನಮಮೃತೋಪಮಮ್ ।ಪ್ರೀತಶ್ಚ ಪರಿತುಷ್ಟಶ್ಚ ತಾಂ ರಾತ್ರಿಂಸಮುಪಾವಿಶತ್​ ॥ ೪</p>
	<p>ಪ್ರಭಾತೇ ಕಲ್ಯಮುತ್ಥಾಯ ಕೃತ್ವಾಹ್ನಿಕಮರಿಂದಮಃ ।ಋಷಿಂ ಸಮುಪಚಕ್ರಾಮ ಗಮನಾಯರಘೂತ್ತಮಃ ॥ ೫</p>
	<p>ಅಭಿವಾದ್ಯಾಬ್ರವೀದ್ರಾಮೋ ಮಹಿರ್ಷಿಂಕುಂಭಸಂಭವಮ್ ।ಆಪೃಚ್ಛೇ ಸ್ವಾಂ ಪುರೀಂ ಗಂತುಂಮಾಮನುಜ್ಞಾತುಮರ್ಹಸಿ ॥ ೬</p>
	<p>ಧನ್ಯೋಽಸ್ಮ್ಯನುಗೃಹೀತೋಽಸ್ಮಿದರ್ಶನೇನ ಮಹಾತ್ಮನಃ ।ದ್ರಷ್ಟುಂ ಚೈವಾಗಮಿಷ್ಯಾಮಿಪಾವನಾರ್ಥಮಿಹಾತ್ಮನಃ ॥ ೭</p>
	<p>ತಥಾ ವದತಿ ಕಾಕುತ್ಸ್ಥೇ ವಾಕ್ಯಮದ್ಭುತದರ್ಶನಮ್ ।ಉವಾಚ ಪರಮಪ್ರೀತೋಧರ್ಮನೇತ್ರಸ್ತಪೋಧನಃ ॥ ೮</p>
	<p>ಅತ್ಯದ್ಭುತಮಿದಂ ವಾಕ್ಯಂ ತವ ರಾಮಶುಭಾಕ್ಷರಮ್ ।ಪಾವನಃ ಸರ್ವಭೂತಾನಾಂ ತ್ವಮೇವರಘುನಂದನ ॥ ೯</p>
	<p>ಮುಹೂರ್ತಮಪಿ ರಾಮ ತ್ವಾಂ ಯೇ ಚಪಶ್ಯಂತಿ ಕೇಚನ ।ಪಾವಿತಾಃ ಸ್ವರ್ಗಭೂತಾಶ್ಚ ಪೂಜ್ಯಾಸ್ತೇಸರ್ವದೈವತೈಃ ॥ ೧೦</p>
	<p>ಯೇ ಚ ತ್ವಾಂ ಘೋರಚಕ್ಷುರ್ಭಿಃ ಪಶ್ಯಂತಿ ಪ್ರಾಣಿನೋ ಭುವಿ ।ಹತಾಸ್ತೇ ಯಮದಂಡೇನ ಸದ್ಯೋನಿರಯಗಾಮಿನಃ ॥ ೧೧</p>
	<p>ಈದೃಶಸ್ತ್ವಂ ರಘುಶ್ರೇಷ್ಠ ಪಾವನಃ ಸರ್ವದೇಹಿನಾಮ್ ।ಭುವಿ ತ್ವಾಂ ಕಥಯಂತೋಽಪಿ ಸಿದ್ಧಿಮೇಷ್ಯಂತಿ ರಾಘವ ॥ ೧೨</p>
	<p>ಗಚ್ಛ ಚಾರಿಷ್ಟಮವ್ಯಗ್ರಃ ಪಂಥಾನಮಕುತೋಭಯಮ್ ।ಪ್ರಶಾಧಿ ರಾಜ್ಯಂ ಧರ್ಮೇಣ ಗತಿರ್ಹಿ ಜಗತೋಭವಾನ್​ ॥ ೧೩</p>
	<p>ಏವಮುಕ್ತಸ್ತು ಮುನಿನಾ ಪ್ರಾಂಜಲಿಃ ಪ್ರಗ್ರಹೋ ನೃಪಃ ।ಅಭ್ಯವಾದಯತ ಪ್ರಾಜ್ಞಸ್ತಮೃಷಿಂಸತ್ಯಶೀಲಿನಮ್ ॥ ೧೪</p>
	<p>ಅಭಿವಾದ್ಯ ಮುನಿಶ್ರೇಷ್ಠಂ ತಾಂಶ್ಚಸರ್ವಾಂಸ್ತಪೋಧನಾನ್​ ।ಅಧ್ಯಾರೋಹತ್ತದವ್ಯಗ್ರಃ ಪುಷ್ಪಕಂಹೇಮಭೂಷಿತಮ್ ॥ ೧೫</p>
	<p>ತಂ ಪ್ರಯಾಂತಂ ಮುನಿಗಣಾ ಹ್ಯಾಶೀರ್ವಾದೈಃ ಸಮಂತತಃ ।ಅಪೂಜಯನ್​ ಮಹೇಂದ್ರಾಭಂಸಹಸ್ರಾಕ್ಷಮಿವಾಮರಾಃ ॥ ೧೬</p>
	<p>ಸ್ವಸ್ಥಃ ಸ ದದೃಶೇ ರಾಮಃ ಪುಷ್ಪಕೇಹೇವಭೂಷಿತೇ । ಶಶೀ ಮೇಘಸಮೀಪಸ್ಥೋ ಯಥಾಜಲಧರಾಗಮೇ ॥ ೧೭</p>
	<p>ತತೋರ್ಽಧದಿವಸೇ ಪ್ರಾಪ್ತೇಪೂಜ್ಯಮಾಸ್ತತಸ್ತತಃ ।ಅಯೋಧ್ಯಾಂ ಪ್ರಾಪ್ಯ ಕಾಕುತ್ಸ್ಥೋ ಮಧ್ಯ ಕಕ್ಷ್ಯಾಮವಾರುಹತ್​ ॥ ೧೮</p>
	<p>ತತೋ ವಿಸೃಜ್ಯ ರುಚಿರಂ ಪುಷ್ಪಕಂಕಾಮಗಾಮಿ ತತ್​ ।ವಿಸರ್ಜಯಿತ್ವಾ ಗಚ್ಛೇತಿ ಸ್ವಸ್ತಿ ತೇಽಸ್ತ್ವೀತಿ ಚಪ್ರಭುಃ ॥ ೧೯</p>
	<p>ಕಕ್ಷ್ಯಾಂತರವಿನಿಕ್ಷಿಪ್ತಂ ದ್ವಾಃಸ್ಥಂರಾಮೋಽಬ್ರವೀದ್ವಚಃ ।ಲಕ್ಷ್ಮಣಂ ಭರತಂ ಚೈವ ಗತ್ವಾ ತೌಲಘುವಿಕ್ರಮೌ ॥ ೨೦</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವ್ಯಶೀತಿತಮಃ ಸರ್ಗಃ</p>
	
	
	<p>ತ್ರ್ಯಶೀತಿತಮಃ ಸರ್ಗಃರಾಜಸೂಯಾಜಿಹೀರ್ಷಾ೨೦ ಶ್ಲೋಕಗಳು</p>
	<p>ತಚ್ಛ್ರುತ್ವಾಭಾಷಿತಂ ತಸ್ಯ ರಾಮಸ್ಯಾಕ್ಲಿಷ್ಟಕರ್ಮಣಃ ।ದ್ವಾಃಸ್ಥಃ ಕುಮಾರಾವಾಹೂಯರಾಘವಾಯ ನ್ಯವೇದಯತ್​ ॥ ೧</p>
	<p>ದೃಷ್ಟ್ವಾ ತು ರಾಘವಃ ಪ್ರಾಪ್ತೌ ಪ್ರಿಯೌಭರತಲಕ್ಷ್ಮಣೌ ।ಪರಿಷ್ವಜ್ಯ ತದಾ ರಾಮೋವಾಕ್ಯಮೇತದುವಾಚ ಹ ॥ ೨</p>
	<p>ಕೃತಂ ಮಯಾ ಯಥಾತಥ್ಯಂ ದ್ವಿಜಕಾರ್ಯಮನುತ್ತಮಮ್ ।ಧರ್ಮಸೇತುಮಥೋ ಭೂಯಃ ಕರ್ತುಮಿಚ್ಛಾಮಿ ರಾಘವೌ ॥ ೩</p>
	<p>ಅಕ್ಷಯ್ಯಶ್ಚಾವ್ಯಯಶ್ಚೈವ ಧರ್ಮಸೇತುರ್ಮತೋ ಮಮ ।ಧರ್ಮಪ್ರಸಾಧಕಂ ಹ್ಯೇತತ್​ಸರ್ವಪಾಪಪ್ರಣಾಶನಮ್ ॥ ೪</p>
	<p>ಯುವಾಭ್ಯಮಾತ್ಮಭೂತಾಭ್ಯಾಂ ರಾಜಸೂಯಮನುತ್ತಮಮ್ ।ಸಹಿತೋ ಯಷ್ಟುಮಿಚ್ಛಾಮಿ ತತ್ರಧರ್ಮೋ ಹಿ ಶಾಶ್ವತಃ ॥ ೫</p>
	<p>ಇಷ್ಟ್ವಾ ತು ರಾಜಸೂಯೇನ ಮಿತ್ರಃ ಶತ್ರುನಿಬರ್ಹಣಃ ।ಸುಹುತೇನ ಸುಯಜ್ಞೇನವರುಣತ್ವಮುಪಾಗಮತ್​ ॥</p>
	<p>ಸೋಮಶ್ಚ ರಾಜಸೂಯೇನ ಇಷ್ಟ್ವಾಧರ್ಮೇಣ ಧರ್ಮವಿತ್​ ।ಪ್ರಾಪ್ತಶ್ಚ ಸರ್ವಲೋಕೇಷು ಕೀರ್ತಿಂಸ್ಥಾನಂ ಚ ಶಾಶ್ವತಮ್ ॥ ೭</p>
	<p>ಅಸ್ಮಿನ್ನಿಹನಿ ಯಚ್ಛ್ರೇಯಶ್ಚಿಂತ್ಯತಾಂತನ್ಮಯಾ ಸಹ ।ಹಿತಂ ಚಾಯತಿಯುಕ್ತಂ ಚ ಪ್ರಯತೌ ವಕ್ತುಮರ್ಹಥಃ ॥ ೮</p>
	<p>ಶ್ರುತ್ವಾ ತು ರಾಘವಸ್ಯೈತದ್ವಾಕ್ಯಂವಾಕ್ಯವಿಶಾರದಃ ।ಭರತಃ ಪ್ರಾಂಜಲಿರ್ಭೂತ್ವಾವಾಕ್ಯಮೇತದುವಾಚ ಹ ॥</p>
	<p>ತ್ವಯಿ ಧರ್ಮಃ ಪರಃ ಸಾಧೋ ತ್ವಯಿಸರ್ವಾ ವಸುಂಧರಾ । ಪ್ರತಿಷ್ಠಿತಾ ಮಹಾಬಾಹೋಯಶಶ್ಚಾಮಿತವಿಕ್ರಮ ॥೧೦</p>
	<p>ಮಹೀಪಾಲಾಶ್ಚ ಸರ್ವೇ ತ್ವಾಂಪ್ರಜಾಪತಿಮಿವಾಮರಾಃ ।ನಿರೀಕ್ಷಂತೇ ಮಹಾತ್ಮಾನಂ ಲೋಕನಾಥಂಯಥಾ ವಯಮ್ ॥ ೧೧</p>
	<p>ಪ್ರಜಾಶ್ಚ ಪಿತೃವದ್ರಾಜನ್​ ಪಶ್ಯಂತಿ ತ್ವಾಂಮಹಾಬಲ ।ಪೃಥಿವ್ಯಾ ಗತಿಭೂತೋ ಽಸಿ ಪ್ರಾಣಿನಾಮಪಿ ರಾಘವ ॥ ೧೨</p>
	<p>ಸ ತ್ವಮೇವಂವಿಧಂ ಯಜ್ಞಮಾಹರ್ತಾಸಿ ಕಥಂ ನೃಪ ।ಪೃಥಿವ್ಯಾಂ ರಾಜವಂಶಾನಾಂ ವಿನಾಶೋ ಯತ್ರದೃಶ್ಯತೇ ॥ ೧೩</p>
	<p>ಪೃಥಿವ್ಯಾಂ ಯೇ ಚ ಪುರುಷಾ ರಾಜನ್​ಪೌರುಷಮಾಗತಃ ।ಸರ್ವೇಷಾಂ ಭವಿತಾ ತತ್ರ ಸಂಕ್ಷಯಃ ಸರ್ವಕೋಪಜಃ ॥ ೧೪</p>
	<p>ಸ ತ್ವಂ ಪುರುಷಶಾರ್ದೂಲ ಗುಣೈರತುಲವಿಕ್ರಮ ।ಪೃಥಿವೀಂ ನಾರ್ಹಸೇ ಹಂತುಂ ವಶೇ ಹಿ ತವವರ್ತತೇ ॥ ೧೫</p>
	<p>ಭರತಸ್ಯ ತು ತದ್ವಾಕ್ಯಂಶ್ರುತ್ವಾಮೃತಮಯಂ ತದಾ ।ಪ್ರಹರ್ಷಮತುಲಂ ಲೇಭೇ ರಾಮಃ ಸತ್ಯಪರಾಕ್ರಮಃ ॥ ೧೬</p>
	<p>ಉವಾಚ ಚ ಶುಭಂ ವಾಕ್ಯಂ ಕೈಕೇಯ್ಯಾನಂದವರ್ಧನಮ್ । ಪ್ರೀತೋಽಸ್ಮಿ ಪರಿತುಷ್ಟೋಽಸ್ಮಿ ತವಾದ್ಯ ವಚನೇಽನಘ ॥ ೧೭</p>
	<p>ಇದಂ ವಚನಮಕ್ಲೀಬಂ ತ್ವಯಾಧರ್ಮಸಮಾಹಿತಮ್ ।ವ್ಯಾಹೃತಂ ಪುರುಷವ್ಯಾಘ್ರ ಪೃಥಿವ್ಯಾಃಪರಿಪಾಲನಮ್ ॥ ೧೮</p>
	<p>ಏಷ್ಯದಸ್ಮದಭಿಪ್ರಾಯಾದ್ರಾಜಸೂಯಾತ್​ಕ್ರತೂತ್ತಮಾತ್​ ।ನಿವರ್ತಯಾಮಿ ಧರ್ಮಜ್ಞ ತವ ಸುವ್ಯಾಹೃತೇನ ಚ ॥ ೧೯</p>
	<p>ಲೋಕಪೀಡಾಕರಂ ಕರ್ಮ ನ ಕರ್ತವ್ಯಂವಿಚಕ್ಷಣೈಃ ।ಬಾಲಾನಾಂ ತು ಶುಭಂ ವಾಕ್ಯಂ ಗ್ರಾಹ್ಯಂ ಲಕ್ಷ್ಮಣಪೂರ್ವಜ ॥ ೨೦</p>
	<p>ತಸ್ಮಾಚ್ಛೃಣೋಮಿ ತೇ ವಾಕ್ಯಂ ಸಾಧುಯುಕ್ತಂ ಮಹಾಮತೇ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರ್ಯಶೀತಿತಮಃ ಸರ್ಗಃ</p>
	
	
	<p>ಚತುರಶೀತಿತಮಃ ಸರ್ಗಃವೃತ್ರತಪೋವರ್ಣನಮ್೧೮ ಶ್ಲೋಕಗಳು</p>
	<p>ತಥೋಕ್ತವತಿ ರಾಮೇ ತು ಭರತೇ ಚಮಹಾತ್ಮನಿ ।ಲಕ್ಷ್ಮಣೋಽಥ ಶುಭಂ ವಾಕ್ಯಮುವಾಚರಘುನಂದನಮ್ ॥ ೧</p>
	<p>ಅಶ್ವಮೇಧೋ ಮಹಾಯಜ್ಞಃ ಪಾವನಃ ಸರ್ವಪಾಪ್ಮನಾಮ್ ।ಪಾವನಸ್ತವ ದುರ್ಧರ್ಷೋ ರೋಚತಾಂರಘುನಂದನಃ ॥ ೨</p>
	<p>ಶ್ರೂಯತೇ ಹಿ ಪುರಾ ವೃತ್ತಂ ವಾಸವೇಸುಮಹಾತ್ಮನಿ ।ಬ್ರಹ್ಮಹತ್ಯಾವೃತಃ ಶಕ್ರೋಹಯಮೇಧೇನ ಪಾವಿತಃ ॥</p>
	<p>ಪುರಾ ಕಿಲ ಮಹಾಬಾಹೋದೇವಾಸುರಸಮಾಗಮೇ ।ವೃತ್ರೋ ನಾಮ ಮಹಾನಾಸೀದ್ದೈತೇಯೋ ಲೋಕಸಂಮತಃ ॥ ೪</p>
	<p>ವಿಸ್ತೀರ್ಣೋ ಯೋಜನಶತಮುಚ್ಛ್ರಿತಸ್ತ್ರಿಗುಣಂ ತತಃ ।ಅನುರಾಗೇಣ ಲೋಕಾಂಸ್ತ್ರೀನ್​ ಸ್ನೇಹಾತ್​ಪಶ್ಯತಿ ಸರ್ವತಃ ॥ ೫</p>
	<p>ಧರ್ಮಜ್ಞಶ್ಚ ಕೃತಜ್ಞಶ್ಚ ಬುದ್ಧ್ಯಾ ಚಪರಿನಿಷ್ಠಿತಃ ।ಶಶಾಸ ಪೃಥಿವೀಂ ಸ್ಫೀತಾಂ ಧರ್ಮೇಣಸುಸಮಾಹಿತಃ ॥ ೬</p>
	<p>ತಸ್ಮಿನ್​ ಪ್ರಶಾಸತಿ ತದಾ ಸರ್ವಕಾಮದುಘಾಮಹೀ ।ರಸವಂತಿ ಪ್ರಸೂನಾನಿ ಮೂಲಾನಿ ಚ ಫಲಾನಿಚ॥ ೭</p>
	<p>ಅಕೃಷ್ಟಪಚ್ಯಾ ಪೃಥಿವೀ ಸುಸಂಪನ್ನಾ ಮಹಾತ್ಮನಃ ।ಸ ರಾಜ್ಯಂ ತಾದೃಶಂ ಭುಂಕ್ತೇಸ್ಫೀತಮದ್ಭುತದರ್ಶನಮ್ ॥ ೮</p>
	<p>ತಸ್ಯ ಬುದ್ಧಿಃ ಸಮುತ್ಪನ್ನಾ ತಪಃ ಕುರ್ಯಾಮನುತ್ತಮಮ್ ।ತಪೋ ಹಿ ಪರಮಂ ಶ್ರೇಯಃ ಸಂಮೋಹಮಿತರತ್​ ಸುಖಮ್ ॥</p>
	<p>ಸ ನಿಕ್ಷಿಪ್ಯ ಸುತಂ ಜ್ಯೇಷ್ಠಂ ಪೌರೇಷುಮಧುರೇಶ್ವರಮ್ ।ತಪ ಉಗ್ರಂ ಸಮಾತಿಷ್ಠತ್ತಾಪಯನ್​ಸರ್ವದೇವತಾಃ ॥ ೧೦</p>
	<p>ತಪಸ್ತಪ್ಯತಿ ವೃತ್ರೇ ತು ವಾಸವಃ ಪರಮಾರ್ತವತ್​ ।ವಿಷ್ಣುಂ ಸಮುಪಸಂಕ್ರಮ್ಯ ವಾಕ್ಯಮೇತದುವಾಚ ಹ ॥ ೧೧</p>
	<p>ತಪಸ್ಯತಾ ಮಹಾಬಾಹೋ ಲೋಕಾವೃತ್ರೇಣನಿರ್ಜಿತಾಃ ।ಬಲವಾನ್​ ಸ ಹಿ ಧರ್ಮಾತ್ಮಾ ನೈನಂಶಕ್ಷ್ಯಾಯ ಶಾಸಿತುಮ್ ॥ ೧೨</p>
	<p>ಯದ್ಯಸೌ ತಪ ಆತಿಷ್ಠೇದ್ಭೂಯಏವಾಸುರೇಶ್ವರಃ ।ಯಾವಲ್ಲೋಕಾ ಧರಿಷ್ಯಂತಿ ತಾವದಸ್ಯ ವಶಾನುಗಾಃ ॥ ೧೩</p>
	<p>ತಂ ಚೈನಂ ಪರಮೋದಾರಮುಪೇಕ್ಷಸಿಮಹಾಬಲ ।ಕ್ಷಣಂ ಹಿ ನ ಭವೇದ್​ವೃತ್ರಃ ಕ್ರುದ್ಧೇ ತ್ವಯಿ ಸುರೇಶ್ವರ ॥ ೧೪</p>
	<p>ಯದಾ ಹಿ ಪ್ರೀತಿಸಂಯೋಗಂ ತ್ವಯಾವಿಷ್ಣೋ ಸಮಾಗತಃ ।ತದಾಪ್ರಭೃತಿ ಲೋಕಾನಾಂ ನಾಥತ್ವಮುಪಲಬ್ಧವಾನ್​ ॥ ೧೫</p>
	<p>ಸ ತ್ವಂ ಪ್ರಸಾದಂ ದೇವಾನಾಂ ಕುರುಷ್ವಸುಸಮಾಹಿತಃ ।ತ್ವತ್ಕೃತೇನ ಹಿ ಸರ್ವಂ ಸ್ಯಾತ್​ಪ್ರಶಾಂತಮರುಜಂ ಜಗತ್​ ॥ ೧೬</p>
	<p>ಇಮೇ ಹಿ ಸರ್ವೇ ವಿಷ್ಣೋ ತ್ವಾಂ ನಿರೀಕ್ಷ್ಯಂತೇದಿವೌಕಸಃ । ವೃತ್ರಘಾತೇನ ಮಹತಾ ತ್ವೇಷಾಂ ಸಾಹ್ಯಂಕುರುಷ್ವಹ ॥ ೧೭</p>
	<p>ತ್ವಯಾ ಹಿ ನಿತ್ಯಶಃ ಸಾಹ್ಯಂ ಕೃತಮೇಷಾಂಮಹಾತ್ಮನಾಮ್ ।ಅಸಹ್ಯಮಿದಮನ್ಯೇಷಾಮಗತೀನಾಂಗತಿರ್ಭವಾನ್​ ॥ ೧೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರಶೀತಿತಮಃ ಸರ್ಗಃ</p>
	
	
	<p>ಪಂಚಾಶೀತಿತಮಃ ಸರ್ಗಃವೃತ್ರವಧಃ ೨೨ ಶ್ಲೋಕಗಳು</p>
	<p>ಲಕ್ಷ್ಮಣಸ್ಯ ತು ತದ್ವಾಕ್ಯಂ ಶ್ರುತ್ವಾಶತ್ರುನಿಬರ್ಹಣಃ ।ವೃತ್ರಘಾತಮಶೇಷೇಣ ಕಥಯೇತ್ಸಾಹಸುವ್ರತಃ ॥ ೧</p>
	<p>ರಾಘವೇಣೈವಮುಕ್ತಸ್ತುಸುಮಿತ್ರಾನಂದವರ್ಧನಃ ।ಭೂಯ ಏವ ಕಥಾಂ ದಿವ್ಯಾಂ ಕಥಯಾಮಾಸ ಸುವ್ರತಃ ॥ ೨</p>
	<p>ಸಹಸ್ರಾಕ್ಷವಚಃ ಶ್ರುತ್ವಾ ಸರ್ವೇಷಾಂ ಚದಿವೌಕಸಾಮ್ ।ವಿಷ್ಣುರ್ದೇವಾನುವಾಚೇದಂಸರ್ವಾನಿಂದ್ರಪುರೋಗಮಾನ್​ ॥</p>
	<p>ಪೂರ್ವಂ ಸೌಹೃದಬದ್ಧೋಽಸ್ಮಿ ವೃತ್ರಸ್ಯ ತುಮಹಾತ್ಮನಃ ।ತೇನ ಯುಷ್ಮತ್ಪ್ರಿಯಾರ್ಥಂ ಹಿ ನಾಹಂ ಹನ್ಮಿ ಮಹಾಸುರಮ್ ॥ ೪</p>
	<p>ಅವಶ್ಯಂ ಕರಣೀಯಂ ಚ ಭವತಾಂಸುಖಮುತ್ತಮಮ್ ।ತಸ್ಮಾದುಪಾಯಮಾಖ್ಯಾಸ್ಯೇ ಯೇನವೃತ್ರೋ ನಿಹನ್ಯತೇ ॥ ೫</p>
	<p>ತ್ರಿಧಾಭೂತಂ ಕರಿಷ್ಯಾಮಿ ಹ್ಯಾತ್ಮಾನಂಸುರಸತ್ತಮಾಃ ।ತೇನ ವೃತ್ರಂ ಸಹಸ್ರಾಕ್ಷೋ ವಧಿಷ್ಯತಿನ ಸಂಶಯಃ ॥ ೬</p>
	<p>ಏಕಾಂಶೋ ವಾಸವಂ ಯಾತು ದ್ವಿತೀಯೋವಜ್ರಮೇವ ತು ।ತೃತೀಯೋ ಭೂತಲಂ ಶಕ್ರಸ್ತದಾವೃತ್ರಂ ವಧಿಷ್ಯತಿ ॥ ೭</p>
	<p>ತಥಾ ಬ್ರುವತಿ ದೇವೇಶೇ ದೇವಾವಾಕ್ಯಮಥಾಬ್ರುವನ್​ ।ಏವಮೇತನ್ನ ಸಂದೇಹೋ ಯಥಾ ವದಸಿ ದೈತ್ಯಹನ್​ ॥ ೮</p>
	<p>ಭದ್ರಂ ತೇಽಸ್ತು ಗಮಿಷ್ಯಾಮೋವೃತ್ರಾಸುರವಧೈಷಿಣಃ ।ಭಜಸ್ವ ಪರಮೋದಾರ ವಾಸವಂ ಸ್ವೇನತೇಜಸಾ ॥ ೯</p>
	<p>ತತಃ ಸರ್ವೇ ಮಹಾತ್ಮಾನಃಸಹಸ್ರಾಕ್ಷಪುರೋಗಮಾಃ ।ತದರಣ್ಯಮುಪಾಕ್ರಾಮನ್​ ಯತ್ರವೃತ್ರೋ ಮಹಾಸುರಃ ॥ ೧೦</p>
	<p>ತೇಽಪಶ್ಯಂಸ್ತೇಜಸಾ ಭೂತಂತಪ್ಯಂತಮಸುರೋತ್ತಮಮ್ ।ಪಿಬಂತಮಿವಲೋಕಾಂಸ್ತ್ರೀನ್ನಿರ್ದಹಂತಮಿವಾಂಬರಮ್ ॥ ೧೧</p>
	<p>ದೃಷ್ಟ್ವೈವಚಾಸುರಶ್ರೇಷ್ಠಂದೇವಾಸ್ತ್ರಾಸಮುಪಾಗಮನ್​ ।ಕಥಮೇನಂ ವಧಿಷ್ಯಾಮಃ ಕಥಂ ನ ಸ್ಯಾತ್​ಪರಾಜಯಃ ॥ ೧೨</p>
	<p>ತೇಷಾಂ ಚಿಂತಯತಾಂ ತತ್ರ ಸಹಸ್ರಾಕ್ಷಃ ಪುರಂದರಃ ।ವಜ್ರಂ ಪ್ರಗೃಹ್ಯ ಪಾಣಿಭ್ಯಾಂ ಪ್ರಾಹಿಣೋದ್ವೃತ್ರಮೂರ್ಧನಿ ॥ ೧೩</p>
	<p>ಕಾಲಾಗ್ನಿನೇವ ಘೋರೇಣ ತಪ್ತೇನೇವಮಹಾರ್ಚಿಷಾ ।ಪತತಾ ವೃತ್ರಶಿರಸಾ ಜಗತ್​ತ್ರಾಸಮುಪಾಗಮತ್​ ॥ ೧೪</p>
	<p>ಅಸಂಭಾವ್ಯಂ ವಧಂ ತಸ್ಯ ವೃತ್ರಸ್ಯ ವಿಬುಧಾಧಿಪಃ ।ಚಿಂತಯಾನೋ ಜಗಾಮಾಶು ಲೋಕಸ್ಯಾಂತಂ ಮಹಾಯಶಾಃ ॥ ೧೫</p>
	<p>ತಮಿಂದ್ರಂ ಬ್ರಹ್ಮಹತ್ಯಾಶುಗಚ್ಛಂತಮನುಗಚ್ಛತಿ ।ಅಪತಚ್ಚಾಸ್ಯ ಗಾತ್ರೇಷು ತಮಿಂದ್ರಂದುಃಖಮಾವಿಶತ್​ ॥ ೧೬</p>
	<p>ಹತಾರಯಃ ಪ್ರನಷ್ಟೇಂದ್ರಾ ದೇವಾಃಸಾಗ್ನಿಪುರೋಗಮಾಃ ।ವಿಷ್ಣುಂ ತ್ರಿಭುವನೇಶಾನಂಮುಹುರ್ಮುಹುರಪೂಜಯನ್​ ॥ ೧೭</p>
	<p>ತ್ವಂ ಗತಿಃ ಪರಮೇಶಾನ ಪೂರ್ವಜೋಜಗತಃ ಪಿತಾ ।ರಕ್ಷಾರ್ಥಂ ಸರ್ವಭೂತಾನಾಂವಿಷ್ಣುತ್ವಮುಪಜಗ್ಮಿವಾನ್​ ॥೧೮</p>
	<p>ಹತಶ್ಚಾಯಂ ತ್ವಯಾ ವೃತ್ರೋ ಬ್ರಹ್ಮಹತ್ಯಾ ಚ ವಾಸವಮ್ ।ಬಾಧತೇ ಸುರಶಾರ್ದೂಲ ಮೋಕ್ಷಂ ತಸ್ಯಾ ವಿನಿರ್ದಿಶ ॥ ೧೯</p>
	<p>ತೇಷಾಂ ತದ್ವಚನಂ ಶ್ರುತ್ವಾ ದೇವಾನಾಂವಿಷ್ಣುರಬ್ರವೀತ್​ ।ಮಾಮೇವ ಯಜತಾಂ ಶಕ್ರಃ ಪಾವಯಿಷ್ಯಾಮಿ ವಜ್ರಿಣಮ್ ॥ ೨೦</p>
	<p>ಪುಣ್ಯೇನ ಹಯಮೇಧೇನ ಮಾಮಿಷ್ಟ್ವಾಪಾಕಶಾಸನಃ ।ಪುನರೇಷ್ಯತಿದೇವಾನಾಮಿಂದ್ರತ್ವಮಕುತೋಭಯಮ್ ॥ ೨೧</p>
	<p>ಏವಂ ಸಂದಿಶ್ಯ ತಾಂ ವಾಣೀಂದೇವಾನಾಮಮೃತೋಪಮಾಮ್ ।ಜಗಾಮ ವಿಷ್ಣುರ್ದೇವೇಶಃಸ್ತೂಯಮಾನಸ್ತ್ರಿವಿಷ್ಟಪಮ್ ॥ ೨೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚಾಶೀತಿತಮಃ ಸರ್ಗಃ</p>
	
	
	<p>ಷಡಶೀತಿತಮಃ ಸರ್ಗಃಬ್ರಹ್ಮಹತ್ಯಾತರಣಮ್೨೧ ಶ್ಲೋಕಗಳು</p>
	<p>ತದಾ ವೃತ್ರವಧಂ ಸರ್ವಮಖಿಲೇನ ಸಲಕ್ಷ್ಮಣಃ ।ಕಥಯಿತ್ವಾ ನರಶ್ರೇಷ್ಠಃ ಕಥಾಶೇಷಂಪ್ರಚಕ್ರಮೇ ॥ ೧</p>
	<p>ತತೋ ಹತೇ ಮಹಾವೀರ್ಯೇ ವೃತ್ರೇ ದೇವಭಯಂಕರೇ ।ಬ್ರಹ್ಮಹತ್ಯಾವೃತಃ ಶಕ್ರಃ ಸಂಜ್ಞಾಂಲೇಭೇ ನ ವೃತ್ರಹಾ ॥ ೨</p>
	<p>ಸೋಽತಮಾಶ್ರಿತ್ಯ ಲೋಕಾನಾಂನಷ್ಟಸಂಜ್ಞೋ ವಿಚೇತನಃ ।ಕಾಲಂ ತತ್ರಾವಸತ್​ ಕಂಚಿದ್ವೇಷ್ಟಮಾನಇವೋರಗಃ ॥ ೩</p>
	<p>ಅಥ ನಷ್ಟೇ ಸಹಸ್ರಾಕ್ಷೇ ಉದ್ವಿಗ್ನಮಭವಜ್ಜಗತ್​ ।ಭೂಮಿಶ್ಚ ಧ್ವಸ್ತಸಂಕಾಶಾ ನಿಃಸ್ನೇಹಾಶುಷ್ಕಕಾನನಾ ॥ ೪</p>
	<p>ನಿಃಸ್ರೋತಸಶ್ಚ ತೇ ಸರ್ವೇ ಹ್ರದಾಶ್ಚಸರಿತಸ್ತಥಾ ।ಸಂಕ್ಷೋಭಶ್ಚೈವಸತ್ತ್ವಾನಾಮವಾವೃಷ್ಟಿ ಕೃತೋಭವತ್​ ॥ ೫</p>
	<p>ಕ್ಷೀಯಮಾಣೇ ತು ಲೋಕೇಽಸ್ಮಿನ್​ಸಂಭ್ರಾಂತಮನಸಃ ಸುರಾಃ ।ಯದುಕ್ತಂ ವಿಷ್ಣುನಾ ಪೂರ್ವಂ ತಂಯಜ್ಞಂ ಸಮುಪಾನಯನ್​ ॥ ೬</p>
	<p>ತತಃ ಸರ್ವೇ ಸುರಗಣಾಃ ಸೋಪಾಧ್ಯಾಯಾಃ ಸಹರ್ಷಿಭಿಃ ।ತಂ ದೇಶಂ ಸಮುಪಾಜಗ್ಮುರ್ಯತ್ರೇಂದ್ರೋಭಯಮೋಹಿತಃ ॥ ೭</p>
	<p>ತೇ ತು ದೃಷ್ಟ್ವಾ ಸಹಸ್ರಾಕ್ಷಮಾವೃತಂಬ್ರಹ್ಮಹತ್ಯಯಾ ।ತಂ ಪುರಸ್ಕೃತ್ಯದೇವೇಶಮಶ್ವಮೇಧಮುಪಾಕ್ರಮನ್​ ॥ ೮</p>
	<p>ತತೋಽಶ್ವಮೇಧಃ ಸುಮಹಾನ್​ಮಹೇಂದ್ರಸ್ಯ ಮಹಾತ್ಮನಃ ।ವವೃಧೇ ಬ್ರಹ್ಮಹತ್ಯಾಯಾಃ ಪಾವನಾರ್ಥಂನರೇಶ್ವರ ॥ ೯</p>
	<p>ತತೋ ಯಜ್ಞೇ ಸಮಾಪ್ತೇ ತುಬ್ರಹ್ಮಹತ್ಯಾ ಮಹಾತ್ಮನಃ ।ಅಭಿಗಮ್ಯಾಬ್ರವೀದ್ವಾಕ್ಯಂ ಕ್ವ ಮೇ ಸ್ಥಾನಂವಿಧಾಸ್ಯಥ ॥ ೧೦</p>
	<p>ತೇ ತಾಮೂಚುಸ್ತದಾ ದೇವಾಸ್ತುಷ್ಟಾಃ ಪ್ರೀತಿಸಮನ್ವಿತಾಃ ।ಚಚುರ್ಧಾ ವಿಭಜಾತ್ಮಾನಮಾತ್ಮನೈವ ದುರಾಸದೇ ॥ ೧೧</p>
	<p>ದೇವಾನಾಂ ಭಾಷಿತಂ ಶ್ರುತ್ವಾ ಬ್ರಹ್ಮಹತ್ಯಾ ಮಹಾತ್ಮನಾಮ್ ।ಸಂದಧೌ ಸ್ಥಾನಮನ್ಯತ್ರ ವರಯಾಮಾಸದುರ್ವಸಾ ॥ ೧೨</p>
	<p>ಏಕೇನಾಂಶೇತ ವತ್ಸ್ಯಾಮಿ ಪೂರ್ಣೋದಾಸುನದೀಷು ವೈ ।ಚತುರೋ ವಾರ್ಷಿಕಾನ್​ ಮಾಸಾನ್​ ದರ್ಪಘ್ನೀಕಾಮವಾರಿಣೀ ॥ ೧೩</p>
	<p>ಭೂಮ್ಯಾಮಹಂ ಸರ್ವಕಾಲಮೇಕೇನಾಂಶೇನ ದುರ್ವಸಾ ।ವಸಿಷ್ಯಾಮಿ ನ ಸಂದೇಹಃ ಸತ್ಯೇನೈತದ್ಬ್ರವೀಮಿ ವಃ ॥ ೧೪</p>
	<p>ಯೋಽಯಮಂಶಸ್ತೃತೀಯೋ ಮೇಸ್ತ್ರೀಷು ಯೌವನಶಾಲಿಷು ।ತ್ರಿರಾತ್ರಂ ದರ್ಪಪೂರ್ಣಾಸು ವಸಿಷ್ಯೇದರ್ಪಘಾತಿನೀ ॥ ೧೫</p>
	<p>ಹಂತಾರೋ ಬ್ರಾಹ್ಮಣಾನ್​ ಯೇ ತುಮೃಷಾಪೂರ್ವಮದೂಷಕಾನ್​ ।ತಾಂಶ್ಚತುರ್ಥೇನ ಭಾಗೇನ ಸಂಶ್ರಯಿಷ್ಯೇ ಸುರರ್ಷಭಾಃ ॥ ೧೬</p>
	<p>ಪ್ರತ್ಯೂಚುಸ್ತಾಂ ತತೋ ದೇವಾ ಯಥಾವದಸಿ ದುರ್ವಸೇ ।ತಥಾ ಭವತು ತತ್​ ಸರ್ವಂ ಸಾಧಯಸ್ವಯದೀಪ್ಸಿತಮ್ ॥ ೧೭</p>
	<p>ತತಃ ಪ್ರೀತ್ಯಾನ್ವಿತಾ ದೇವಾಃ ಸಹಸ್ರಾಕ್ಷಂವವಂದಿರೇ ।ವಿಜ್ವರಃ ಸ ಚ ಪೂತಾತ್ಮಾ ವಾಸವಃ ಸಮಪದ್ಯತ ॥ ೧೮</p>
	<p>ಪ್ರಶಾಂತಂ ಚ ಜಗತ್​ ಸರ್ವಂ ಸಹಸ್ರಾಕ್ಷೇಪ್ರತಿಷ್ಠಿತೇ ।ಯಜ್ಞಂ ಚಾದ್ಭುತಸಂಕಾಶಂ ತದಾಶಕ್ರೋಽಭ್ಯಪೂಜಯತ್​ ॥ ೧೯</p>
	<p>ಈದೃಶೋ ಹ್ಯಶ್ವಮೇಧಸ್ಯ ಪ್ರಭಾವೋರಘುನಂದನ ।ಯಜಸ್ವ ಸುಮಹಾಭಾಗ ಹಯಮೇಧೇನಪಾರ್ಥಿವ ॥ ೨೦</p>
	<p>ಇತಿ ಲಕ್ಷ್ಮಣವಾಕ್ಯಮುತ್ತಮಂ ನೃಪತಿರತೀವ ಮನೋಹರಂಮಹಾತ್ಮಾ ।ಪರಿತೋಷಮವಾಪ ಹೃಷ್ಟಚೇತಾನಿ ಶಮಯ್ಯೇಂದ್ರಸಮಾನವಿಕ್ರಮೌಜಾಃ ॥೨೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡಶೀತಿತಮಃ ಸರ್ಗಃ</p>
	
	
	<p>ಸಪ್ತಾಶೀತಿತಮಃ ಸರ್ಗಃಇಲಸ್ತ್ರೀತ್ವಪ್ರಾಪ್ತಿಃ೨೯ ಶ್ಲೋಕಗಳು</p>
	<p>ತಚ್ಛ್ರುತ್ವಾ ಲಕ್ಷ್ಮಣೇನೋಕ್ತಂ ವಾಕ್ಯಂವಾಕ್ಯವಿಶಾರದಃ ।ಪ್ರತ್ಯುವಾಚ ಮಹಾತೇಜಾಃ ಪ್ರಹಸನ್​ರಾಘವೋ ವಚಃ ॥ ೧</p>
	<p>ಏವಮೇವ ನರಶ್ರೇಷ್ಠ ಯಥಾ ವದಸಿ ಲಕ್ಷ್ಮಣ ।ವೃತ್ರಘಾತಮಶೇಷೇಣ ವಾಜಿಮೇಧಫಲಂಚ ಯತ್​ ॥ ೨</p>
	<p>ಶ್ರೂಯತೇ ಹಿ ಪುರಾ ಸೌಮ್ಯ ಕರ್ದಮಸ್ಯಪ್ರಜಾಪತೇಃ ।ಪುತ್ರೋ ಬಾಹ್ಲೀಶ್ವರಃ ಶ್ರೀಮಾನಿಲೋನಾಮ ಮಹಾಯಶಾಃ ॥ ೩</p>
	<p>ಸ ರಾಜಾ ಪೃಥಿವೀಂ ಸರ್ವಾಂ ವಶೇ ಕೃತ್ವಾಸುಧಾರ್ಮಿಕಃ ।ರಾಜ್ಯಂ ಚೈವ ನರವ್ಯಾಘ್ರ ಪುತ್ರವತ್​ಪರ್ಯಪಾಲಯತ್​ ॥ ೪</p>
	<p>ಸುರೈಶ್ಚಪರಮೋದಾರೈರ್ದೈತೇಯೈಶ್ಚಮಹಾಧನೈಃ ।ನಾಗರಾಕ್ಷಸಗಂಧರ್ವೈರ್ಯಕ್ಷೈಶ್ಚಸುಮಹಾತ್ಮಭಿಃ ॥ ೫</p>
	<p>ಪೂಜ್ಯತೇ ನಿತ್ಯಶಃ ಸೌಮ್ಯ ಭಯಾರ್ತೈರಘುನಂದನ । ಅಬಿಭ್ಯಂಶ್ಚ ತ್ರಯೋ ಲೋಕಾಃ ಸರೋಷಸ್ಯ ಮಹಾತ್ಮನಃ ॥ ೬</p>
	<p>ಸ ರಾಜಾ ತಾದೃಶೋ ಹ್ಯಾಸೀದ್ಧರ್ಮೇವೀರ್ಯೇ ಚ ನಿಷ್ಠಿತಃ ।ಬುದ್ಧ್ಯಾ ಚ ಪರಮೋದಾರೋಬಾಹ್ಲೀಕೇಶೋ ಮಹಾಯಶಾಃ ॥ ೭</p>
	<p>ಸ ಪ್ರಚಕ್ರೇ ಮಹಾಬಾಹುರ್ಮೃಗಯಾಂರುಚಿರೇ ವನೇ ।ಚೈತ್ರೇ ಮನೋರಮೇ ಮಾಸಿ ಸಭೃತ್ಯಬಲವಾಹನಃ ॥ ೮</p>
	<p>ಪ್ರಜಘ್ನೇ ಚ ನೃಪೋಽರಣ್ಯೇಮೃಗಾನ್​ಶತಸಹಸ್ರಶಃ ।ಹತ್ವೈವ ತೃಪ್ತಿರ್ನಾಭೂಚ್ಚ ರಾಜ್ಞಸ್ತಸ್ಯ ಮಹಾತ್ಮನಃ ॥ ೯</p>
	<p>ನಾನಾಮೃಗಾಣಾಮಯುತಂ ವಧ್ಯಮಾನಂ ಮಹಾತ್ಮನಾ ।ಯತ್ರ ಜಾತೋ ಮಹಾಸೇನಸ್ತಂದೇಶಮುಪಚಕ್ರಮೇ ॥ ೧೦</p>
	<p>ತಸ್ಮಿನ್​ ಪ್ರದೇಶೇ ದೇವೇಶಃ ಶೈಲರಾಜಸುತಾಂ ಹರಃ ।ರಮಯಾಮಾಸ ದುರ್ಧರ್ಷಃ ಸರ್ವೈರನುಚರೈಃ ಸಹ ॥ ೧೧</p>
	<p>ಕೃತ್ವಾ ಸ್ತ್ರೀರೂಪಮಾತ್ಮಾನಮುಮೇಶೋಗೋಪತಿಧ್ವಜಃ ।ದೇವ್ಯಾಃ ಪ್ರಿಯಚಿಕೀರ್ಷುಃ ಸಂಸ್ತಸ್ಮಿನ್​ಪರ್ವತನಿರ್ಝರೇ ॥ ೧೨</p>
	<p>ಯೇ ತು ತತ್ರ ವನೋದ್ದೇಶೇ ಸತ್ತ್ವಾಃ ಪುರುಷವಾದಿನಃ । ವೃಕ್ಷಾಃ ಪುರುಷನಾಮಾನಸ್ತೇಽಭವಂಸ್ತ್ರೀಜನಾಸ್ತದಾ॥ ೧೩</p>
	<p>ಯಚ್ಚ ಕಿಂಚನ ತತ್​ ಸರ್ವಂ ನಾರೀಸಂಜ್ಞಂಬಭೂವ ಹ ।ಏತಸ್ಮಿನ್ನಂತರೇ ರಾಜಾ ಸ ಇಲಃಕರ್ದಮಾತ್ಮಜಃ ॥ ೧೪</p>
	<p>ನಿಘ್ನನ್​ ಮೃಗಸಹಸ್ರಾಣಿ ತಂದೇಶಮುಪಚಕ್ರಮೇ ।ಸ ದೃಷ್ಟ್ವಾಸ್ತ್ರೀಕೃತಂ ಸರ್ವಂಸವ್ಯಾಲಮೃಗಪಕ್ಷಿಕಮ್ ॥ ೧೫</p>
	<p>ಆತ್ಮಾನಂ ಸ್ತ್ರೀಕೃತಂ ಚೈವ ಸಾನುಗಂರಘುನಂದನ ।ತಸ್ಯ ದುಃಖಂಮಹಚ್ಚಾಸೀದ್​ದೃಷ್ಟ್ವಾತ್ಮಾನಂತಥಾಗತಮ್ ॥ ೧೬</p>
	<p>ಉಮಾಪತೇಶ್ಚ ತತ್​ ಕರ್ಮಜ್ಞಾತ್ವಾ ತ್ರಾಸಮುಪಾಗಮತ್​ ।ತತೋ ದೇವಂ ಮಹಾತ್ಮಾನಂ ಶಿತಿಕಂಠಂ ಕಪರ್ದಿನಮ್ ॥ ೧೭</p>
	<p>ಜಗಾಮ ಶರಣಂ ರಾಜಾ ಸಭೃತ್ಯಬಲವಾಹನಃ ।ತತಃ ಪ್ರಹಸ್ಯ ವರದಃ ಸಹ ದೇವ್ಯಾ ಮಹೇಶ್ವರಃ ॥ ೧೮</p>
	<p>ಪ್ರಜಾಪತಿಸುತಂ ವಾಕ್ಯಮುವಾಚ ವರದಃ ಸ್ವರಮ್ ।ಉತ್ತಿಷ್ಠೋತ್ತಿಷ್ಠ ರಾಜರ್ಷೇ ಕಾರ್ದಮೇಯಮಹಾಬಲ ॥ ೧೯</p>
	<p>ಪುರುಷತ್ವಮೃತೇ ಸೌಮ್ಯ ವರಂವರಯ ಸುವ್ರತ । ತತಃ ಸ ರಾಜಾ ದುಖಾರ್ತಃ ಪ್ರತ್ಯಾಖ್ಯಾತೋಮಹಾತ್ಮನಾ ॥ ೨೦</p>
	<p>ನ ಚ ಜಗ್ರಾಹ ಸ್ತ್ರೀಭೂತೋ ವರಮನ್ಯಂಸುರೋತ್ತಮಾತ್​ ।ತತಃ ಶೋಕೇನ ಮಹತಾ ಶೈಲರಾಜಸುತಾಂ ನೃಪಃ ॥ ೨೧</p>
	<p>ಪ್ರಣಿಪತ್ಯ ಹ್ಯುಮಾಂ ದೇವೀಂ ಸರ್ವೇಣೈವಾಂತರಾತ್ಮನಾ ।ಈಶೇ ವರಾಣಾಂ ವರದೇ ಲೋಕಾನಾಮಸಿ ಭಾಮಿನೀ ॥ ೨೨</p>
	<p>ಅಮೋಘದರ್ಶನೇ ದೇವಿ ಭಜ ಸೌಮ್ಯೇನಚಕ್ಷುಷಾ ।ಹೃದ್ಗತಂ ತಸ್ಯ ರಾಜರ್ಷೇರ್ವಿಜ್ಞಾಯಹರಸಂನಿಧೌ ॥ ೨೩</p>
	<p>ಪ್ರತ್ಯುವಾಚ ಶುಭಂ ವಾಕ್ಯಂ ದೇವೀ ರುದ್ರಸ್ಯ ಸಂಮತಾ ।ಅರ್ಧಸ್ಯ ದೇವೋ ವರದೋ ವರಾರ್ಧಸ್ಯ ತವ ಹ್ಯಹಮ್ ॥ ೨೪</p>
	<p>ತಸ್ಮಾದರ್ಥಂ ಗೃಹಾಣ ತ್ವಂಸ್ತ್ರೀಪುಂಸೋರ್ಯಾವದಿಚ್ಛಸಿ ।ತದದ್ಭುತತರಂ ಶ್ರುತ್ವಾ ದೇವ್ಯಾ ವರಮನುತ್ತಮಮ್ ॥ ೨೫</p>
	<p>ಸಂಪ್ರಹೃಷ್ಟಮನಾ ಭೂತ್ವಾ ರಾಜಾವಾಕ್ಯಮಥಾಬ್ರವೀತ್​ ।ಯದಿ ದೇವಿ ಪ್ರಸನ್ನಾ ಮೇರೂಪೇಣಾಪ್ರತಿಮಾ ಭುವಿ ॥ ೨೬</p>
	<p>ಮಾಸಂ ಸ್ತ್ರೀತ್ವಮುಪಾಸಿತ್ವಾ ಮಾಸಂ ಸ್ಯಾಂಪುರುಷಃ ಪುನಃ ।ಈಪ್ಸಿತಂ ತಸ್ಯ ವಿಜ್ಞಾಯ ದೇವೀಸುರುಚಿರಾನನಾ ॥ ೨೭</p>
	<p>ಪ್ರತ್ಯುವಾಚ ಶುಭಂ ವಾಕ್ಯಮೇವಮೇವ ಭವಿಷ್ಯತಿ ।ರಾಜನ್​ ಪುರುಷಭೂತಸ್ತ್ವಂ ಸ್ತ್ರೀಭಾವಂನ ಸ್ಮರಿಷ್ಯಸಿ ॥ ೨೮</p>
	<p>ಸ್ತ್ರೀಭೂತಶ್ಚ ಪರಂ ಮಾಸಂ ನ ಸ್ಮರಿಷ್ಯಸಿ ಪೌರುಷಮ್ ।ಏವಂ ಸ ರಾಜಾ ಪುರುಷೋ ಮಾಸಂಭೂತ್ವಾಥ ಕಾರ್ದಮಿಃ ॥ ೨೯</p>
	<p>ತ್ರೈಲೋಕ್ಯಸುಂದರೀ ನಾರೀಮಾಸಮೇಕಮಿಲಾಭವತ್​ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತಾಶೀತಿತಮಃ ಸರ್ಗಃ</p>
	
	
	<p>ಅಷ್ಟಾಶೀತಿತಮಃ ಸರ್ಗಃಬುಧಸಮಾಗಮಃ೨೪ ಶ್ಲೋಕಗಳು</p>
	<p>ತಾಂ ಕಥಾಮಿಲಸಂಬದ್ಧಾಂ ರಾಮೇಣ ಸಮುದೀರಿತಾಮ್ ।ಲಕ್ಷ್ಮಣೋ ಭರತಶ್ಚೈವ ಶ್ರುತ್ವಾಪರಮವಿಸ್ಮಿತೌ ॥ ೧</p>
	<p>ತೌ ರಾಮಂ ಪ್ರಾಂಜಲೀ ಭೂತ್ವಾ ತಸ್ಯ ರಾಜ್ಞೋ ಮಹಾತ್ಮನಃ ।ವಿಸ್ತರಂ ತಸ್ಯ ಭಾವಸ್ಯ ತದಾಪಪ್ರಚ್ಛತುಃ ಪುರಃ ॥ ೨</p>
	<p><span>ಕಥಂ ಸ ರಾಜಾ ಸ್ತ್ರೀಭೂತೋವರ್ತಯಾಮಾಸ ದುರ್ಗತಿಃ ।ಪುರುಷಃ ಸ ಯದಾ ಭೂತಃ ಕಾಂ ವೃತ್ತಿಂವರ್ತಯತ್ಯಸೌ ॥ ೩</span></p>
	<p>ತಯೋಸ್ತದ್ಭಾಷಿತಂ ಶ್ರುತ್ವಾಕೌತೂಹಲಸಮನ್ವಿತಮ್ ।ಕಥಯಾಮಾಸ ಕಾಕುತ್ಸ್ಥಸ್ತಸ್ಯ ರಾಜ್ಞೋ ಯಥಾಗತಮ್ ॥ ೪</p>
	<p>ತಮೇವ ಪ್ರಥಮಂ ಮಾಸಂ ಸ್ತ್ರೀಭೂತಾಲೋಕಸುಂದರೀ ।ತಾಭಿಃ ಪರಿವೃತಾ ಸ್ತ್ರೀಭಿರ್ಯೇ ಚ ಪೂರ್ವಂಪದಾನುಗಾಃ ॥ ೫</p>
	<p>ತತ್​ ಕಾನನಂ ವಿಗಾಹ್ಯಾಶು ವಿಜಹ್ರೇ ಲೋಕಸುಂದರೀ ।ದ್ರುಮಗುಲ್ಮಲತಾಕೀರ್ಣಂ ಪದ್ಭ್ಯಾಂಪದ್ಮದಲೇಕ್ಷಣಾ ॥ ೬</p>
	<p>ವಾಹನಾನಿ ಚ ಸರ್ವಾಣಿ ಸಾ ತ್ಯಕ್ತ್ವಾ ವೈಸಮಂತತಃ ।ಪರ್ವತಾಭೋಗವಿವರೇ ತಸ್ಮಿನ್​ ರೇಮೇ ಇಲಾತದಾ ॥ ೭</p>
	<p>ಅಥ ತಸ್ಮಿನ್​ ವನೋದ್ದೇಶೇ ಪರ್ವತಸ್ಯಾವಿದೂರತಃ ।ಸರಃ ಸುರುಚಿರಪ್ರಖ್ಯಂನಾನಾಪಕ್ಷಿಗಣೈರ್ಯುತಮ್ ॥ ೮</p>
	<p>ದದರ್ಶ ಸಾ ತ್ವಿಲಾ ತಸ್ಮಿನ್​ ಬುಧಂಸೋಮಸುತಂ ತತಃ ।ಜ್ವಲಂತಂ ಸ್ವೇನ ವಪುಷಾ ಪೂರ್ಣಂಸೋಮಮಿವೋದಿತಮ್ ॥ ೯</p>
	<p>ತಪಂತಂ ಚ ತಪಸ್ತೀವ್ರಮಂಬೋಮಧ್ಯೋ ದುರಾಸದಮ್ ।ಯಶಸ್ಕರಂ ಕಾಮಕರಂ ತಾರುಣ್ಯೇಪರ್ಯವಸ್ಥಿತಮ್ ॥ ೧೦</p>
	<p>ಸಾ ತಂ ಜಲಾಶಯಂ ಸರ್ವಂಕ್ಷೋಭಯಾಮಾಸ ವಿಸ್ಮಿತಾ ।ಸಹಗೈಃ ಪೂರ್ವಪುರುಷೈಃ ಸ್ತ್ರೀಭೂತೈರಘುನಂದನ ॥ ೧೧</p>
	<p>ಬುಧಸ್ತು ತಾಂ ಸಮೀಕ್ಷೈವಕಾಮಬಾಣವಶಂ ಗತಃ ।ನೋಪಲೇಭೇ ತದಾತ್ಮಾನಂ ಸಂಚಚಾಲ ತದಾಂಭಸಿ ॥ ೧೨</p>
	<p>ಇಲಾಂ ನಿರೀಕ್ಷಮಾಣಸ್ತು ತ್ರೈಲೋಕ್ಯಾಭ್ಯಧಿಕಾಂ ಶುಭಾಮ್ ।ಚಿಂತಾಂ ಸಮಭ್ಯತಿಕ್ರಾಮತ್​ ಕಾ ನ್ವಿಯಂದೇವತಾಧಿಕಾ ॥ ೧೩</p>
	<p>ನ ದೇವೀಷು ನ ನಾಗೀಷುನಾಸುರೀಷ್ವಪ್ಸರಃಸು ಚ ।ದೃಷ್ಟಪೂರ್ವಾ ಮಯಾಕಾಚಿದ್ರೂಪೇಣಾನೇನ ಶೋಬಿತಾ ॥ ೧೪</p>
	<p>ಸದೃಶೀಯಂ ಮಮ ಭವೇದ್ಯದಿನಾನ್ಯಪರಿಗ್ರಹಃ ।ಇತಿ ಬುದ್ಧಿಂ ಸಮಾಸ್ಥಾಯ ಜಲಾತ್​ಕೂಲಮುಪಾಗಮತ್​ ॥ ೧೫</p>
	<p>ಆಶ್ರಮಂ ಸಮುಪಾಗಮ್ಯ ತತಸ್ತಾಃ ಪ್ರಮದೋತ್ತಮಾಃ ।ಶಬ್ದಾಪಯತ ಧರ್ಮಾತ್ಮಾ ತಾಶ್ಚೈನಂ ಚ ವವಂದಿರೇ ॥ ೧೬</p>
	<p>ಸ ತಾಃ ಪಪ್ರಚ್ಛ ಧರ್ಮಾತ್ಮಾ ಕಸ್ಯೈಷಾಲೋಕಸುಂದರೀ ।ಕಿಮರ್ಥಮಾಗತಾ ಚೈವ ಸರ್ವಮಾಖ್ಯಾತಮಾ ಚಿರಮ್ ॥ ೧೭</p>
	<p>ಶುಭಂ ತು ತಸ್ಯ ತದ್ವಾಕ್ಯಂ ಮಧುರಂಮಧುರಾಕ್ಷರಮ್ ।ಶ್ರುತ್ವಾ ಸ್ತ್ರಿಯಶ್ಚ ತಾಃ ಸರ್ವಾ ಊಚುರ್ಮಧುರಯಾ ಗಿರಾ ॥ ೧೮</p>
	<p>ಅಸ್ಮಾಕಮೇಷಾ ಸುಶ್ರೋಣೀ ಪ್ರಭುತ್ವೇವರ್ತತೇ ಸದಾ ।ಅಪತಿಃ ಕಾನನಾಂತೇಷುಸಹಾಸ್ಮಾಭಿಶ್ಚರತ್ಯಸೌ ॥ ೧೯</p>
	<p>ತದ್ವಾಕ್ಯಮವ್ಯಕ್ತಪದಂ ತಾಸಾಂ ಸ್ತ್ರೀಣಾಂ ನಿಶಮ್ಯ ಚ ।ವಿದ್ಯಾಮಾವರ್ತಿನೀಂ ಪುಣ್ಯಾಮಾವರ್ತಯತ ಸ ದ್ವಿಜಃ ॥ ೨೦</p>
	<p>ಸೋರ್ಽಥಂ ವಿದಿತ್ವಾ ಸಕಲಂ ತಸ್ಯ ರಾಜ್ಞೋಯಥಾಗತಮ್ ।ಸರ್ವಾ ಏವ ಸ್ತ್ರಿ ಯಸ್ತಾಶ್ಚ ಬಭಾಸೇ ಮುನಿಪುಂಗವಃ ॥ ೨೧</p>
	<p>ಅತ್ರ ಕಿಂಪುರುಷೀಭೂತ್ವಾ ಶೈಲರೋಧಸಿವತ್ಸ್ಯಥ ।ಆವಾಸಸ್ತು ಗಿರಾವಸ್ಮಿನ್​ ಶೀಘ್ರಮೇವವಿಧೀಯತಾಮ್ ॥ ೨೨</p>
	<p>ಮೂಲಪತ್ರಫಲೈಃ ಸರ್ವಾ ವರ್ತಯಿಷ್ಯಥನಿತ್ಯದಾ ।ಸ್ತ್ರಿಯಃ ಕಿಂಪುರುಷಾನ್ನಾಮ ಭರ್ತೄನ್​ಸಮುಪಲಪ್ಸ್ಯಥ ॥ ೨೩</p>
	<p>ತಾಂ ಶ್ರುತ್ವಾ ಸೋಮಪುತ್ರಸ್ಯ ವಾಚಂಕಿಂಪುರುಷೀಕೃತಾಃ ।ಉಷಾಸಾಂಚಕ್ರಿರೇ ಶೈಲಂ ವಧ್ವಸ್ತಾ ಬಹುಲಾಸ್ತದಾ ॥ ೨೪</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟಾಶೀತಿತಮಃ ಸರ್ಗಃ</p>
	
	
	<p>ಏಕೋನನವತಿತಮಃ ಸರ್ಗಃಪುರೂರವೋಜನನಮ್೨೫ ಶ್ಲೋಕಗಳು</p>
	<p>ಶ್ರುತ್ವಾ ಕಿಂಪುರುಷೋತ್ಪತ್ತಿಂಲಕ್ಷ್ಮಣೋ ಭರತಸ್ತದಾ ।ಆಶ್ಚರ್ಯಮಿತಿ ಚಾಬ್ರೂತಾಮುಭೌ ರಾಮಂಜನೇಶ್ವರಮ್ ॥ ೧</p>
	<p>ಅಥ ರಾಮಃ ಕಥಾಮೇತಾಂ ಭೂಯ ಏವಮಹಾಯಶಾಃ ।ಕಥಯಾಮಾಸ ಧರ್ಮಾತ್ಮಾ ಪ್ರಜಾಪತಿಸುತಸ್ಯ ವೈ ॥ ೨</p>
	<p>ಸರ್ವಾಸ್ತಾ ವಿದ್ರುತಾ ದೃಷ್ಟ್ವಾಕಿಂನರೀರ್ಋಷಿಸತ್ತಮಃ ।ಉವಾಚ ರೂಪಸಂಪನ್ನಾಂ ತಾಂ ಸ್ತ್ರಿಯಂಪ್ರಹಸನ್ನಿವ ॥ ೩</p>
	<p>ಸೋಮಾಸ್ಯಾಹಂ ಸುದಯಿತಃ ಸುತಃ ಸುರುಚಿರಾನನೇ ।ಭಜಸ್ವ ಮಾಂ ವರಾರೋಹೇ ಭಕ್ತ್ಯಾಸ್ನಿಗ್ಧೇನ ಚಕ್ಷುಷಾ ॥ ೪</p>
	<p>ತಸ್ಯ ತದ್ವಚನಂ ಶ್ರುತ್ವಾ ಶೂನ್ಯೇಸ್ವಜನವರ್ಜಿತಾ ।ಇಲಾ ಸುರುಚಿರಪ್ರಖ್ಯಂ ಪ್ರತ್ಯುವಾಚಮಹಾಗ್ರಹಮ್ ॥ ೫</p>
	<p><span>ಅಹಂ ಕಾಮಚರೀ ಸೌಮ್ಯ ತವಾಸ್ಮಿ ವಶವರ್ತಿನೀ। ಪ್ರಶಾಧಿ ಮಾಂ ಸೋಮಸುತಯಥೇಚ್ಛಸಿ ತಥಾ ಕುರು ॥ </span>೬</p>
	<p>ತಸ್ಯಾಸ್ತದದ್ಭುತಪ್ರಖ್ಯಂ ಶ್ರುತ್ವಾಹರ್ಷಮುಪಾಗತಃ ।ಸ ವೈ ಕಾಮೀ ಸಹ ತಯಾ ರೇಮೇಚಂದ್ರಮಸಃ ಸುತಃ ॥ ೭</p>
	<p>ಬುಧಸ್ಯ ಮಾಧವೋ ಮಾಸಸ್ತಾಮಿಲಾಂರುಚಿರಾನನಾಮ್ ।ಗತೋ ರಮಯತೋಽತ್ಯರ್ಥಂಕ್ಷಣವತ್ತಸ್ಯ ಕಾಮಿನಃ ॥ ೮</p>
	<p>ಅಥ ಮಾಸೇ ತು ಸಂಪೂರ್ಣೇಪೂರ್ಣೇಂದುಸದೃಶಾನನಃ ।ಪ್ರಜಾಪತಿಸುತಃ ಶ್ರೀಮಾನ್​ಶಯನೇಪ್ರತ್ಯಬುಧ್ಯತ ॥ ೯</p>
	<p>ಸೋಽಪಶ್ಯತ್​ ಸೋಮಜಂ ತತ್ರ ತಪಂತಂಸಲಿಲಾಶಯೇ ।ಊರ್ಧ್ವಬಾಹುಂ ನಿರಾಲಂಬಂ ತಂ ರಾಜಾಪ್ರತ್ಯಭಾಷತ ॥ ೧೦</p>
	<p>ಭಗವನ್​ ಪರ್ವತಂ ದುರ್ಗಂ ಪ್ರವಿಷ್ಟೋಽಸ್ಮಿ ಸಹಾನುಗಃ ।ನ ತು ಪಶ್ಯಾಮಿ ತತ್​ ಸೈನ್ಯಂ ಕ್ವ ನು ತೇಮಾಮಕಾ ಗತಾಃ ॥ ೧೧</p>
	<p>ತಚ್ಛ್ರುತ್ವಾ ತಸ್ಯ ರಾಜರ್ಷೇರ್ನಷ್ಟಸಂಜ್ಞಸ್ಯ ಭಾಷಿತಮ್ ।ಪ್ರತ್ಯುವಾಚ ಶುಭಂ ವಾಕ್ಯಂ ಸಾಂತ್ವಯನ್​ ಪರಯಾ ಗಿರಾ ॥ ೧೨</p>
	<p>ಅಶ್ಮವರ್ಷೇಣ ಮಹತಾ ಭೃತ್ಯಾಸ್ತೇ ವಿನಿಪಾತಿತಾಃ ।ತ್ವಂ ಚಾಶ್ರಮಪದೇ ಸುಪ್ತೋವಾತವರ್ಷಭಯಾರ್ದಿತಃ ॥</p>
	<p>೧೩ ಸಮಾಶ್ವಸಿಹಿ ಭದ್ರಂ ತೇ ನಿರ್ಭಯೋವಿಗತಜ್ವರಃ ।ಫಲಮೂಲಾಶನೋ ವೀರ ನಿವಸೇಹಯಥಾಸುಖಮ್ ॥ ೧೪</p>
	<p>ಸ ರಾಜಾ ತೇನ ವಾಕ್ಯೇನ ಪ್ರತ್ಯಾಶ್ವಸ್ತೋಮಹಾಮತಿಃ ।ಪ್ರತ್ಯುವಾಚ ತತೋ ವಾಕ್ಯಂ ದೀನೋ ಭೃತ್ಯಕ್ಷಯಾದ್​ಭೃಶಮ್ ॥ ೧೫</p>
	<p>ತ್ಯಕ್ಷ್ಯಾಮ್ಯಹಂ ಸ್ವಕಂ ರಾಜ್ಯಂ ನಾಹಂಭೃತ್ಯೈರ್ವಿನಾಕೃತಃ ।ವರ್ತಯೇಯಂ ಕ್ಷಣಂ ಬ್ರಹ್ಮನ್​ಸಮನುಜ್ಞಾತುಮರ್ಹಸಿ ॥ ೧೬</p>
	<p>ಸುತೋ ಧರ್ಮಪರೋ ಬ್ರಹ್ಮನ್​ಜ್ಯೇಷ್ಠೋ ಮಮ ಮಹಾಯಶಾಃ ।ಶಶಬಿಂದುರಿತಿ ಖ್ಯಾತಃ ಸ ಮೇ ರಾಜ್ಯಂಪ್ರಪತ್ಸ್ಯತೇ ॥ ೧೭</p>
	<p>ನ ಹಿ ಶಕ್ಷ್ಯಾಮ್ಯಹಂ ಹಿತ್ವಾ ಭೃತ್ಯದಾರಾನ್​ಸುಖಾನ್ವಿತಾನ್​ ।ಪ್ರತಿವಕ್ತುಂ ಮಹಾತೇಜಃ ಕಿಂಚಿದಪ್ಯಶುಭಂ ವಚಃ ॥ ೧೮</p>
	<p>ತಥಾ ಬ್ರುವತಿ ರಾಜೇಂದ್ರೇ ಬುಧಃ ಪರಮಮದ್ಭುತಮ್ ।ಸಾಂತ್ವಪೂರ್ವಮಥೋವಾಚ ವಾಸಸ್ತ ಇಹರೋಚತಾಮ್ ॥ ೧೯</p>
	<p>ನ ಸಂತಾಪಾಸ್ತ್ವಯಾ ಕಾರ್ಯಃ ಕಾರ್ದಮೇಯ ಮಹಾಬಲಃ ।ಸಂವತ್ಸರೋಷಿತಸ್ಯೇಹ ಕಾರಯಿಷ್ಯಾಮಿ ತೇಹಿತಮ್ ॥ ೨೦</p>
	<p>ತಸ್ಯ ತದ್ವಚನಂ ಶ್ರುತ್ವಾಬುಧಸ್ಯಾಕ್ಲಿಷ್ಟಕರ್ಮಣಃ ।ವಾಸಾಯ ವಿದಧೇ ಬುದ್ಧಿಂ ಯದುಕ್ತಂಬ್ರಹ್ಮವಾದಿನಾ ॥ ೨೧</p>
	<p>ಮಾಸಂ ಸ ಸ್ತ್ರೀ ತಥಾ ಭೂತ್ವಾರಮಯತ್ಯನಿಶಂ ಶುಭಾ ।ಮಾಸಂ ಪುರುಷಭಾವೇನ ಧರ್ಮಬುದ್ಧಿಂಚಕಾರ ಸಃ ॥ ೨೨</p>
	<p>ತತಃ ಸಾ ನವಮೇ ಮಾಸಿ ಇಲಾಸೋಮಸುತಾತ್​ ಸುತಮ್ ।ಜನಯಾಮಾಸ ಸುಶ್ರೋಣಿಪುರೂರವಸಮೂರ್ಜಿತಮ್ ॥ ೨೩</p>
	<p>ಜಾತಮಾತ್ರಂ ತು ಸುಶ್ರೋಣೀಪಿತೃಹಸ್ತೇ ನ್ಯವೇಶಯತ್​ ।ಬುಧಸ್ಯ ಸಮವರ್ಣಾಭಮಿಲಾಪುತ್ರಂಮಹಾಬಲಮ್ ॥ ೨೪</p>
	<p>ಬುಧಸ್ತು ಪುರುಷೀಭೂತಂ ಸ ವೈಸಂವತ್ಸರಾಂತರಮ್ ।ಕಥಾಭೀ ರಮಯಾಮಾಸಧರ್ಮಯುಕ್ತಾಭಿರಾತ್ಮವಾನ್​ ॥ ೨೫</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನನವತಿತಮಃ ಸರ್ಗಃ</p>
	
	
	<p>ನವತಿತಮಃ ಸರ್ಗಃಇಲಾಪುರುಷತ್ವಪ್ರಾಪ್ತಿಃ೨೪ ಶ್ಲೋಕಗಳು</p>
	<p>ತಥೋಕ್ತವತಿ ರಾಮೇ ತು ತಸ್ಯ ಜನ್ಮತದದ್ಭುತಮ್ । ಉವಾಚ ಲಕ್ಷ್ಮಣೋ ಭೂಯೋ ಭರತಶ್ಚ ಮಹಾಯಶಾಃ ॥ ೧</p>
	<p>ಇಲಾ ಸಾ ಸೋಮಪುತ್ರಸ್ಯ ಸಂವತ್ಸರಮಥೋಷಿತಾ ।ಅಕರೋತ್​ ಕಿಂ ನರಶ್ರೇಷ್ಠ ತತ್ತ್ವಂಶಂಸಿತುಮರ್ಹಸಿ ॥ ೨</p>
	<p>ತಯೋಸ್ತದ್ವಾಕ್ಯಮಾಧುರ್ಯಂ ನಿಶಮ್ಯ ಪರಿಪೃಚ್ಛತೋಃ ।ರಾಮಃ ಪುನರುವಾಚೇಮಾಂಪ್ರಜಾಪತಿಸುತೇ ಕಥಾಮ್ ॥ ೩</p>
	<p>ಪುರುಷತ್ವಂ ಗತೇ ಶೂರೇ ಬುಧಃ ಪರಮಬುದ್ಧಿಮಾನ್​ ।ಸಂವರ್ತಂ ಪರಮೋದಾರಮಾಜುಹಾವಮಹಾಯಶಾಃ ॥ ೪</p>
	<p>ಚ್ಯವನಂ ಭೃಗುಪುತ್ರಂ ಚ ಮುನಿಂ ಚಾರಿಷ್ಟನೇಮಿನಮ್ ।ಪ್ರಮೋದನಂ ಮೋದಕರಂ ತಥಾದುರ್ವಾಸಸಂ ಮುನಿಮ್ ॥ ೫</p>
	<p>ಏತಾನ್​ ಸರ್ವಾನ್​ ಸಮಾನೀಯವಾಕ್ಯಜ್ಞಸ್ತತತ್ವದರ್ಶಿನಃ ।ಉವಾಚ ಸರ್ವಾನ್​ ಸುಹೃದೋ ಧೈರ್ಯೇಣಸುಸಮಾಹಿತಾನ್​ ॥ ೬</p>
	<p>ಅಯಂ ರಾಜಾ ಮಹಾಬಾಹುಃ ಕರ್ದಮಸ್ಯ ಇಲಃ ಸುತಃ ।ಜಾನೀತೈನಂ ಯಥಾಭೂತಂ ಶ್ರೇಯೋ ಹ್ಯಸ್ಯ ವಿಧೀಯತಾಮ್ ॥ ೭</p>
	<p>ತೇಷಾಂ ಸಂವದತಾಮೇವಂತಮಾಶ್ರಮಮುಪಾಗಮತ್​ ।ಕರ್ದಮಸ್ತು ಮಹಾತೇಜಾ ದ್ವಿಜೈಃ ಸಹಮಹಾತ್ಮಭಿಃ ॥ ೮</p>
	<p>ಪುಲಸ್ತ್ಯಶ್ಚ ಕ್ರತುಶ್ಚೈವವಷಟ್​ಕಾರಸ್ತಥೈವ ಚ ।ಓಂಕಾರಶ್ಚಮಹಾತೇಜಾಸ್ತಮಾಶ್ರಮಮುಪಾಗಮನ್​॥ ೯</p>
	<p>ತೇ ಸರ್ವೇ ಹೃಷ್ಟಮನಸಃ ಪರಸ್ಪರಸಮಾಗಮೇ ।ಹಿತೈಷಿಣೋ ಬಾಹ್ಲಿಪತೇಃಪೃಥಗ್ವಾಕ್ಯಾನ್ಯತಾಬ್ರುವನ್​ ॥ ೧೦</p>
	<p>ಕರ್ದಮಸ್ತ್ವಬ್ರವೀದ್ವಾಕ್ಯಂ ಸುತಾರ್ಥಂಪರಮಂ ಹಿತಮ್ ।ದ್ವಿಜಾಃ ಶೃಣುತ ಮದ್ವಾಕ್ಯಂ ಯಚ್ಛ್ರೇಯಃ ಪಾರ್ಥಿವಸ್ಯ ಹಿ ॥ ೧೧</p>
	<p>ನಾನ್ಯಂ ಪಶ್ಯಾಮಿ ಭೈಷಜ್ಯಮಂತರಾವೃಷಭಧ್ವಜಮ್ ।ನಾಶ್ವಮೇಧಾತ್​ ಪರೋ ಯಜ್ಞಃ ಪ್ರಿಯಶ್ಚೈವ ಮಹಾತ್ಮನಃ ॥ ೧೨</p>
	<p>ತಸ್ಮಾದ್ಯಜಾಮಹೇ ಸರ್ವೇ ಪಾರ್ಥಿವಾರ್ಥೇದುರಾಸದಮ್ ।ಕರ್ದಮೇನೈವಮುಕ್ತಾಸ್ತು ಸರ್ವ ಏವದ್ವಿಜರ್ಷಭಾಃ ॥ ೧೩</p>
	<p>ರೋಚಯಂತಿ ಸ್ಮ ತಂ ಯಜ್ಞಂರುದ್ರಸ್ಯಾರಾಧನಂ ಪ್ರತಿ ।ಸಂವರ್ತಸ್ಯ ತು ರಾಜರ್ಷೇಃ ಶಿಷ್ಯಃ ಪರಪುರಂಜಯಃ ॥ ೧೪</p>
	<p>ಮರುತ್ತ ಇತಿ ವಿಖ್ಯಾತಸ್ತಂ ಯಜ್ಞಂಸಮುಪಾಹರತ್​ ।ತತೋ ಯಜ್ಞೋ ಮಹಾನಾಸೀದ್ಬುಧಾಶ್ರಮಸಮೀಪತಃ ॥೧೫</p>
	<p>ರುದ್ರಶ್ಚ ಪರಮಂ ತೋಷಂ ಜಗಾಮಸುಮಹಾಯಶಾಃ ।ಅಥ ಯಜ್ಞೇ ಸಮಾಪ್ತೇ ತು ಪ್ರೀತಃ ಪರಮಯಾ ಮುದಾ ॥ ೧೬</p>
	<p>ಉಮಾಪತಿರ್ದಿ್ವಜಾನ್​ ಸರ್ವಾನುವಾಚ ಇಲಸನ್ನಿಧೌ।ಪ್ರೀತೋಽಸ್ಮಿ ಹಯಮೇಧೇನ ಭಕ್ತ್ಯಾ ಚ ದ್ವಿಜಸತ್ತಮಾಃ ॥ ೧೭</p>
	<p>ಅಸ್ಯ ಬಾಹ್ಲೀಪತೇಶ್ಚೈವಂ ಕಿಂ ಕರೋಮಿಪ್ರಿಯಂ ಶುಭಮ್ ।ತಥಾ ವದತಿ ದೇವೇಶೇ ದ್ವಿಜಾಸ್ತೇಸುಸಮಾಹಿತಾಃ ॥ ೧೮</p>
	<p>ಪ್ರಸಾದಯಂತಿ ದೇವೇಶಂ ಯಥಾ ಸ್ಯಾತ್​ಪುರುಷಸ್ತ್ವಿಲಾ ।ತತಃ ಪ್ರೀತೋ ಮಹಾದೇವಃಪುರುಷತ್ವಂ ದದೌ ಪುನಃ ॥ ೧೯</p>
	<p>ಇಲಾಯೈ ಸ ಮಹಾತೇಜಾ ದತ್ತ್ವಾ ಚಾಂತರಧೀಯತ ।ನಿರ್ವೃತ್ತೇ ಹಯಮೇಧೇ ತು ಗತಶ್ಚಾದರ್ಶನಂ ಹರಃ ॥ ೨೦</p>
	<p>ಯಥಾಗತಂ ದ್ವಿಜಾಃ ಸರ್ವೇ ಹ್ಯಗಚ್ಛನ್​ದೀರ್ಘದರ್ಶಿನಃ ।ರಾಜಾ ತು ಬಾಹ್ಲಿಮುತ್ಸೃಜ್ಯ ಮಧ್ಯದೇಶೇಹ್ಯನುತ್ತಮಮ್ ॥ ೨೧</p>
	<p>ನಿವೇಶಯಾಮಾಸ ಪುರಂ ಪ್ರತಿಷ್ಠಾನಂಯಶಸ್ಕರಮ್ । ಶಶಬಿಂದುಸ್ತು ರಾಜರ್ಷಿರ್ಬಾಹ್ಲಿಂಪರಪುರಂಜಯಃ ॥ ೨೨</p>
	<p>ಪ್ರತಿಷ್ಠಾನೇ ಇಲೋ ರಾಜಾಪ್ರಜಾಪತಿಸುತೋ ಬಲೀ ।ಸ ಕಾಲೇ ಪ್ರಾಪ್ತವಾನ್​ ಲೋಕಮಿಲೋಬ್ರಾಹ್ಮಮನುತ್ತಮಮ್ ॥ ೨೩</p>
	<p>ಐಲಃ ಪುರೂರವಾ ರಾಜಾಪ್ರತಿಷ್ಠಾನಮವಾಪ್ತವಾನ್​ ।ಈದೃಶೋ ಹ್ಯಶ್ವಮೇಧಸ್ಯ ಪ್ರಭಾವಃ ಪುರುಷರ್ಷಭೌ ॥ ೨೪</p>
	<p>ಸ್ತ್ರೀಭೂತಃ ಪೌರುಷಂ ಲೇಭೇಯಚ್ಚಾನ್ಯದಪಿ ದುರ್ಲಭಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ನವತಿತಮಃ ಸರ್ಗಃ</p>
	
	
	<p>ಏಕನವತಿತಮಃ ಸರ್ಗಃಯಜ್ಞಸಂವಿಧಾನಮ್೨೯ ಶ್ಲೋಕಗಳು</p>
	<p>ಏತದಾಖ್ಯಾಯ ಕಾಕುತ್ಸ್ಥೋಭ್ರಾತೃಭ್ಯಾಮಮಿತಪ್ರಭಃ ।ಲಕ್ಷ್ಮಣಂ ಪುನರೇವಾಹಧರ್ಮಯುಕ್ತಮಿದಂ ವಚಃ ॥ ೧</p>
	<p>ವಸಿಷ್ಠಂವಾಮದೇವಂ ಚ ಜಾಬಾಲಿಮಥಕಾಶ್ಯಪಮ್ ।ದ್ವಿಜಾಂಶ್ಚ ಸರ್ವಪ್ರವರಾನಶ್ವಮೇಧಪುರಸ್ಕೃತಾನ್​॥ ೨</p>
	<p>ಏತಾನ್​ ಸರ್ವಾನ್​ ಸಮಾನೀಯ ಮಂತ್ರಯಿತ್ವಾಚ ಲಕ್ಷ್ಮಣ ।ಹಯಂ ಲಕ್ಷಣಸಂಪನ್ನಂ ವಿಮೋಕ್ಷ್ಯಾಮಿಸಮಾಧಿನಾ ॥ ೩</p>
	<p>ತದ್ವಾಕ್ಯಂ ರಾಘವೇಣೋಕ್ತಂ ಶ್ರುತ್ವಾತ್ವರಿತವಿಕ್ರಮಃ ।ದ್ವಿಜಾನ್​ ಸರ್ವಾನ್​ ಸಮಾಹೂಯದರ್ಶಯಾಮಾಸ ರಾಘವಮ್ ॥ ೪</p>
	<p>ತೇ ದೃಷ್ಟ್ವಾ ದೇವಸಂಕಾಶಂಕೃತಪಾದಾಭಿವಂದನಮ್ ।ರಾಘವಂ ಸುದುರಾಧರ್ಷಮಾಶೀರ್ಭಿಃ ಸಮಪೂಜಯನ್​ ॥ ೫</p>
	<p>ಪ್ರಾಂಜಲಿಃ ಸ ತದಾ ಭೂತ್ವಾ ರಾಘವೋದ್ವಿಜಸತ್ತಮಾನ್​ ।ಆಚಚಕ್ಷೇಽಶ್ವಮೇಧಸ್ಯ ಹ್ಯಭಿಪ್ರಾಯಂ ಮಹಾಯಶಾಃ ॥ ೬</p>
	<p>ತೇ ತು ರಾಮಸ್ಯ ತಚ್ಛ್ರುತ್ವಾನಮಸ್ಕೃತ್ವಾ ವೃಷಧ್ವಜಮ್ ।ಅಶ್ವಮೇಧಂ ದ್ವಿಜಾಃ ಸರ್ವೇ ಪೂಜಯಂತಿಸ್ಮ ಸರ್ವಶಃ ॥ ೭</p>
	<p>ಸ ತೇಷಾಂ ದ್ವಿಜಮುಖ್ಯಾನಾಂವಾಕ್ಯಮದ್ಭುತದರ್ಶನಮ್ ।ಅಶ್ವಮೇಧಾಶ್ರಿತಂ ಶ್ರುತ್ವಾ ಭೃಶಂ ಪ್ರೀತೋಽಭವತ್ತದಾ ॥ ೮</p>
	<p>ವಿಜ್ಞಾಯ ಕರ್ಮ ತತ್ತೇಷಾಂ ರಾಮೋಲಕ್ಷ್ಮಣಮಬ್ರವೀತ್​ ।ಪ್ರೇಷಯಸ್ವ ದ್ರುತಂ ದೂತಾನ್​ಸುಗ್ರೀವಾಯ ಮಹಾತ್ಮನೇ ॥ ೯</p>
	<p>ಯಥಾ ಮಹದ್ಭಿರ್ಹರಿಭಿರ್ಬಹುಭಿಶ್ಚವನೌಕಸಾಮ್ ।ಸಾರ್ಧಮಾಗಚ್ಛ ಭದ್ರಂ ತೇಹ್ಯನುಭೋಕ್ತುಂ ಮಹೋತ್ಸವಮ್ ॥ ೧೦</p>
	<p>ವಿಭೀಷಣಶ್ಚ ರಕ್ಷೋಭಿಃ ಕಾಮಗೈರ್ಬಹುಭಿರ್ವೃತಃ ।ಅಶ್ವಮೇಧಂ ಮಹಾಯಜ್ಞಮಾಯಾತ್ವತುಲವಿಕ್ರಮಃ ॥ ೧೧</p>
	<p>ರಾಜಾನಶ್ಚ ಮಹಾಭಾಗಾ ಯೇ ಮೇಪ್ರಿಯಚಿಕೀರ್ಷವಃ ।ಸಾನುಗಾಃ ಕ್ಷಿಪ್ರಮಾಯಾಂತು ಯಜ್ಞಂದ್ರಷ್ಟುಮನುತ್ತಮಮ್ ॥ ೧೨</p>
	<p>ದೇಶಾಂತರಗತಾ ಯೇ ಚ ದ್ವಿಜಾಧರ್ಮಸಮಾಹಿತಾಃ ।ಆಮಂತ್ರಯಸ್ವ ತಾನ್​ಸರ್ವಾನಶ್ವಮೇಧಾಯ ಲಕ್ಷ್ಮಣ ॥ ೧೩</p>
	<p>ಋಷಯಶ್ಚ ಮಹಾಬಾಹೋ ಆಹೂಯಂತಾಂತಪೋಧನಾಃ ।ದೇಶಾಂತರಗತಾಃ ಸರ್ವೇ ಸದಾರಾಶ್ಚದ್ವಿಜಾತಯಃ ॥ ೧೪</p>
	<p>ತಥೈವ ತಾಲಾವಚರಾಸ್ತಥೈವ ನಟನರ್ತಕಾಃ ।ಯಜ್ಞವಾಟಶ್ಚ ಸುಮಹಾನ್​ ಗೋಮತ್ಯಾ ನೈಮಿಶೇ ವನೇ ॥ ೧೫</p>
	<p>ಆಜ್ಞಾಪ್ಯತಾಂ ಮಹಾಬಾಹೋ ತದ್ಧಿ ಪುಣ್ಯಮನುತ್ತಮಮ್ ।ಶಾಂತಯಶ್ಚ ಮಹಾಬಾಹೋ ಪ್ರವರ್ತ್ಯಂತಾಂ ಸಮಂತತಃ ॥೧೬</p>
	<p>ಶತಶಶ್ಚಾಪಿ ಧರ್ಮಜ್ಞಾಃ ಕ್ರತುಮುಖ್ಯಮನುತ್ತಮಮ್ ।ಅನುಭೂಯ ಮಹಾಯಜ್ಞಂ ನೈಮಿಶೇ ರಘುನಂದನ ॥ ೧೭</p>
	<p>ತುಷ್ಟಃ ಪುಷ್ಟಶ್ಚ ಸರ್ವೋಽಸೌಮಾನಿತಶ್ಚ ಯಥಾವಿಧಿ ।ಪ್ರೀತಿಂ ಯಾಸ್ಯತಿ ಧರ್ಮಜ್ಞ ಶೀಘ್ರಮಾಮಂತ್ರ್ಯತಾಂ ಜನಃ ॥ ೧೮</p>
	<p>ಶತಃ ವಾಹಸಹಸ್ರಾಣಾಂ ತಂಡುಲಾನಾಂವಪುಷ್ಮತಾಮ್ ।ಅಯುತಂ ತಿಲಿಮುದ್ಗಾನಾಂ ಪ್ರಯಾತ್ವಗ್ರೇ ಮಹಾಬಲಃ ॥ ೧೯</p>
	<p>ಚಣಕಾನಾಂ ಕುಲಿತ್ಥಾನಾಂ ಮಾಷಾಣಾಂ ಲವಣಸ್ಯಚ ।ಅತೋಽನುರೂಪಂ ಸ್ನೇಹಂ ಚ ಗಂಧಂಸಂಕ್ಷಿಪ್ತಮೇವ ಚ ॥ ೨೦</p>
	<p>ಸುವರ್ಣಕೋಟ್ಯೋ ಬಹುಲಾ ಹಿರಣ್ಯಸ್ಯಶತೋತ್ತರಾಃ ।ಅಗ್ರತೋ ಭರತಃ ಕೃತ್ವಾಗಚ್ಛತ್ವಗ್ರೇ ಸಮಾಧಿನಾ ॥ ೨೧</p>
	<p>ಅಂತರಾ ಪುಣ್ಯವೀಥ್ಯಶ್ಚ ಸರ್ವೇ ಚನಟನರ್ತಕಾಃ ।ಸೂದಾ ನಾರ್ಯಶ್ಚ ಬಹವೋ ನಿತ್ಯಂಯೌವನಶಾಲಿನಃ ॥ ೨೨</p>
	<p>ಭರತೇನ ತು ಸಾರ್ಧಂ ತೇ ಯಾಂತುಸೈನ್ಯಾನಿ ಚಾಗ್ರತಃ ।ನೈಗಮಾ ಬಲವೃದ್ಧಾಶ್ಚ ದ್ವಿಜಾಶ್ಚಸುಸಮಾಹಿತಾಃ ॥ ೨೩</p>
	<p>ಕರ್ಮಾಂತಿಕಾನ್​ ವರ್ಧಕಿನಃ ಕೋಶಾಧ್ಯಕ್ಷಾಂಶ್ಚ ನೈಗಮಾನ್​ ।ಮಮ ಮಾತೄಸ್ತಥಾ ಸರ್ವಾಃ ಕುಮಾರಾಂತಃಪುರಾಣಿ ಚ ॥ ೨೪</p>
	<p>ಕಾಂಚನೀಂ ಮಮ ಪತ್ನೀಂ ಚ ದೀಕ್ಷಾಯಾಂ ಜ್ಞಾಂಶ್ಚ ಕರ್ಮಣಿ ।ಅಗ್ರತೋ ಭರತಃ ಕೃತ್ವಾಗಚ್ಛತ್ವಗ್ರೇ ಮಹಾಯಶಾಃ ॥ ೨೫</p>
	<p>ಉಪಕಾರ್ಯಾ ಮಹಾರ್ಹಾಶ್ಚ ಪಾರ್ಥಿವಾನಾಂಮಹೌಜಸಾಮ್ ।ಸಾನುಗಾನಾಂ ನರಶ್ರೇಷ್ಠೋ ವ್ಯಾದಿದೇಶಮಹಾಬಲಃ ॥ ೨೬</p>
	<p>ಅನ್ನಪಾನಾನಿ ವಸ್ತ್ರಾಣಿ ಅನುಗಾನಾಂಮಹಾತ್ಮನಾಮ್ ।ಭರತಃ ಸ ತದಾ ಯಾತಃಶತ್ರುಘ್ನಸಹಿತಸ್ತದಾ ॥ ೨೭</p>
	<p>ವಾನರಾಶ್ಚ ಮಹಾತ್ಮಾನಃ ಸುಗ್ರೀವಸಹಿತಾಸ್ತದಾ ।ವಿಪ್ರಾಣಾಂ ಪ್ರವರಾಃ ಸರ್ವೇ ಚಕ್ರುಶ್ಚಪರಿವೇಷಣಮ್ ॥ ೨೮</p>
	<p>ವಿಭೀಷಣಶ್ಚ ರಕ್ಷೋಭಿಃ ಸ್ತ್ರೀಭಿಶ್ಚಬಹುಭಿರ್ವೃತಃ ।ಋಷೀಣಾಮುಗ್ರತಪಸಾಂ ಪೂಜಾಂ ಚಕ್ರೇಮಹಾತ್ಮನಾಮ್ ॥ ೨೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕನವತಿತಮಃ ಸರ್ಗಃ</p>
	
	
	<p>ದ್ವಿನವತಿತಮಃ ಸರ್ಗಃಹಯಚರ್ಯಾ ೧೯ ಶ್ಲೋಕಗಳು</p>
	<p>ತತ್​ ಸರ್ವಮಖಿಲೇನಾಶು ಸಂಸ್ಥಾಪ್ಯ ಭರತಾಗ್ರಜಃ ।ಹಯಂ ಲಕ್ಷಣಸಂಪನ್ನಂ ಕೃಷ್ಣಸಾರಂಮುಮೋಚ ಹ ॥ ೧</p>
	<p>ಋತ್ವಿಗ್ಭಿರ್ಲಕ್ಷ್ಮಣಂ ಸಾರ್ಧಮಶ್ವತಂತ್ರೇನಿಯೋಜ್ಯ ಚ ।ತತೋಽಭ್ಯಗಚ್ಛತ್​ ಕಾಕುತ್ಸ್ಥಃ ಸಹಸೈನ್ಯೇನ ನೈಮಿಷಮ್ ॥ ೨</p>
	<p>ಯಜ್ಞವಾಟಂ ಮಹಾಬಾಹುರ್ದೃಷ್ಟ್ವಾಪರಮಮದ್ಭುತಮ್ ।ಪ್ರಹರ್ಷಮತುಲಂ ಲೇಭೇ ಶ್ರೀಮಾನಿತಿವಚೋಽಬ್ರವೀತ್​ ॥ ೩</p>
	<p>ನೈಮಿಶೇ ವಸತಸ್ತಸ್ಯ ಸರ್ವ ಏವ ನರಾಧಿಪಾಃ ।ಅನಿನ್ಯುರಪಹಾರಾಂಶ್ಚ ತಾನ್​ ರಾಮಃ ಪ್ರತ್ಯಪೂಜಯತ್​ ॥ ೪</p>
	<p>ಉಪಕಾರ್ಯಾ ಮಹಾರ್ಹಾಶ್ಚ ಪಾರ್ಥಿವಾನಾಂಮಹಾತ್ಮನಾಮ್ ।ಸಾನುಗಾನಾಂ ನರಶ್ರೇಷ್ಠೋ ವ್ಯಾದಿದೇಶಮಹಾಮತಿಃ ॥ ೫</p>
	<p>ಅನ್ನಪಾನಾನಿ ವಸ್ತ್ರಾಣಿ ಸಾನುಗಾನಾಂಮಹಾತ್ಮಾನಾಮ್ । ಭರತಃ ಸಂದದಾವಾಶುಶತ್ರುಘ್ನಸಹಿತಸ್ತದಾ ॥</p>
	<p>ವಾನರಾಶ್ಚ ಮಹಾತ್ಮನಃ ಸುಗ್ರೀವಸಹಿತಾಸ್ತದಾ ।ವಿಪ್ರಾಣಾಂ ಪ್ರಣತಾ ಸರ್ವೇ ಚಕ್ರಿರೇಪರಿವೇಷಣಮ್ ॥ ೭</p>
	<p>ವಿಭೀಷಣಶ್ಚ ರಕ್ಷೋಭಿರ್ಬಹುಭಿಃ ಸ್ರಗ್ವಿಭಿರ್ವೃತಃ ।ಋಷೀಣಾಮುಗ್ರತಪಸಾಂ ಪೂಜಾಂ ಚಕ್ರೇಮಹಾತ್ಮನಾಮ್ ॥ ೮</p>
	<p>ಏವಂ ಸುವಿಹಿತೋ ಯಜ್ಞೋಹಯಮೇಧೋಽಭ್ಯವರ್ತತ ।ಲಕ್ಷ್ಮಣೇನಾಭಿಗುಪ್ತಾ ಚ ಹಯಚರ್ಯಾ ಪ್ರವರ್ತತ ॥ ೯</p>
	<p>ಈದೃಶಂ ರಾಜಸಿಂಹಸ್ಯ ಯಜ್ಞಪ್ರವರಮುತ್ತಮಮ್ ।ನಾನ್ಯಃ ಶಬ್ದೋಽತ್ತತ್ರ ಹಯಮೇಧೇಮಹಾತ್ಮನಃ ॥ ೧೦</p>
	<p>ಛಂದತೋ ದೇಹಿ ದೇಹೀತಿ ಯಾವತ್ತುಷ್ಯಂತಿ ಯಾಚಕಾಃ ।ತಾವತ್​ ಸರ್ವಾಣಿ ದತ್ತಾನಿ ಕ್ರತುಮಧ್ಯೇಮಹಾತ್ಮನಃ ॥ ೧೧</p>
	<p>ವಿವಿಧಾನಿ ಚ ಗೌಡಾನಿ ಖಾಂಡವಾನಿ ತಥೈವ ಚ ।ನ ನಿಸ್ಸೃತಂ ಭವತ್ಯೋಷ್ಠಾದ್ವಚನಂಯಾವದರ್ಥಿನಾಮ್ ॥ ೧೨</p>
	<p>ತಾವದ್ವಾನರರಕ್ಷೋಭಿರ್ದತ್ತಮೇವಾಭ್ಯದೃಶ್ಯತ ।ನ ಕಶ್ಚಿನ್ಮಲಿನಸ್ತತ್ರ ದೀನೋ ವಾಪ್ಯಥಕರ್ಶಿತಃ ॥ ೧೩</p>
	<p>ತಸ್ಮಿನ್​ ಯಜ್ಞವರೇ ರಾಜ್ಞೋಹೃಷ್ಟಪುಷ್ಟಜನಾವೃತೇ ।ಯೇ ಚ ತತ್ರ ಮಹಾತ್ಮಾನೋ ಮುನಯಶ್ಚಿರಜೀವಿನಃ ॥ ೧೪</p>
	<p>ನಾಸ್ಮರಂಸ್ತಾದೃಶಂ ಯಜ್ಞಂ ನಾಪ್ಯಾಸೀತ್​ ಸಕದಾಚನ ।ಯಃ ಕೃತವಾನ್​ ಸುವರ್ಣೇನ ಸುವರ್ಣಂಲಭತೇ ಸ್ಮ ಸಃ ॥ ೧೫</p>
	<p>ವಿತ್ತಾರ್ಥೀ ಲಭತೇ ವಿತ್ತಂ ರತ್ನಾರ್ಥೀರತ್ನಮೇವ ಚ ।ರಜತಾನಾಂ ಸುವರ್ಣಾನಾಮಶ್ಮನಾಮಥವಾಸಸಾಮ್ ॥ ೧೬</p>
	<p>ಅನಿಶಂ ದೀಯಮಾನಾನಾಂ ರಾಶಿಃ ಸಮುಪದೃಶ್ಯತೇ ।ನ ಶಕ್ರಸ್ಯ ಧನೇಶಸ್ಯ ಯಮಸ್ಯ ವರುಣಸ್ಯ ವಾ ॥ ೧೭</p>
	<p>ಈದೃಶೋ ದೃಷ್ಟಪೂರ್ವೋ ನಏವಮೂಚುಸ್ತಪೋಧನಾಃ ।ಸರ್ವತ್ರ ವಾನರಾಸ್ತಸ್ಥುಃ ಸರ್ವತ್ರೈವಚ ರಾಕ್ಷಸಾಃ ॥ ೧೮</p>
	<p>ವಾಸೋಧನಾನ್ನಮರ್ಥಿಭ್ಯಃ ಪೂರ್ಣಹಸ್ತಾದದುರ್ಭೃಶಮ್ ।ಈದೃಶೋ ರಾಜಸಿಂಹಸ್ಯ ಯಜ್ಞಃ ಸರ್ವಗುಣಾನ್ವಿತಃ ॥ ೧೯</p>
	<p>ಸಂವತ್ಸರಮಥೋ ಸಾಗ್ರಂ ವರ್ತತೇ ನಚ ಹೀಯತೇ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ವಿನವತಿತಮಃ ಸರ್ಗಃ</p>
	
	
	<p>ತ್ರಿನವತಿತಮಃ ಸರ್ಗಃವಾಲ್ಮೀಕಿಸಂದೇಶಃ೧೯ ಶ್ಲೋಕಗಳು</p>
	<p>ವರ್ತಮಾನೇ ತಥಾಭೂತೇ ಯಜ್ಞೇ ಚ ಪರಮಾದ್ಭುತೇ ।ಸಶಿಷ್ಯ ಆಜಗಾಮಾಶು ವಾಲ್ಮೀಕಿರ್ಮುನಿಪುಂಗವಃ ॥ ೧</p>
	<p>ಸ ದೃಷ್ಟ್ವಾದಿವ್ಯಸಂಕಾಶಂಯಜ್ಞಮದ್ಭುತದರ್ಶನಮ್ ।ಏಕಾಂತೇ ಋಷಿವಾಟಾನಾಂ ಚಕಾರ ಉಟಜಾನ್​ಶುಭಾನ್​ ॥ ೨</p>
	<p>ಶಕಟಾಂಶ್ಚ ಬಹೂನ್​ ಪೂರ್ಣಾನ್​ಫಲಮೂಲೈಶ್ಚ ಶೋಭನಾನ್​ ।ವಾಲ್ಮೀಕಿವಾಟೇರುಚಿರೇಽಸ್ಥಾಪಯನ್ನವಿದೂರತಃ ॥ ೩</p>
	<p>ಆಸೀತ್​ ಸುಪೂಜಿತೋ ರಾಜ್ಞಾ ಮುನಿಭಿಶ್ಚಮಹಾತ್ಮಭಿಃ ।ವಾಲ್ಮೀಕಿಃ ಸುಮಹಾತೇಜಾ ನ್ಯವಸತ್​ಪರಮಾತ್ಮವಾನ್​ ॥ ೪</p>
	<p>ಸ ಶಿಷ್ಯಾವಬ್ರವೀದ್ದೃಷ್ಟೋ ಯುವಾಂಗತ್ವಾ ಸಮಾಹಿತೌ ।ಕೃತ್ಸ್ನಂ ರಾಮಾಯಣಂ ಕಾವ್ಯಂಗಾಯೇಥಾಂ ಪರಯಾ ಮುದಾ ॥ ೫</p>
	<p>ಋಷಿವಾಟೇಷು ಪುಣ್ಯೇಷುಬ್ರಾಹ್ಮಣಾವಸಥೇಷು ಚ ।ರಥ್ಯಾಸು ರಾಜಮಾರ್ಗೇಷು ಪಾರ್ಥಿವಾನಾಂಗೃಹೇಷು ಚ ॥ ೬</p>
	<p>ರಾಮಸ್ಯ ಭವನದ್ವಾರಿ ಯತ್ರ ಕರ್ಮ ಪ್ರವರ್ತತೇ । ಋತ್ವಿಜಾಮಗ್ರತಶ್ಚೈವ ತತ್ರ ಗೇಯಂ ವಿಶೇಷತಃ ॥ ೭</p>
	<p>ಇಮಾನಿ ಚ ಫಲಾನ್ಯತ್ರ ಸ್ವಾದೂನಿ ವಿವಿಧಾನಿ ಚ।ಜಾತಾನಿ ಪರ್ವತಾಗ್ರೇಷು ಚಾಸ್ವಾಭ್ಯಾಸ್ವಾದ್ಯ ಗಾಯತಾಮ್ ॥ ೮</p>
	<p>ನ ಯಾಸ್ಯಥಃ ಶ್ರಮಂ ವತ್ಸೌಭಕ್ಷಯಿತ್ವಾ ಫಲಾನಿ ವೈ ।ಮೂಲಾನಿ ಚ ಸುಮೃಷ್ಟಾನಿ ನ ರಾಗಾತ್​ಪರಿಹಾಸ್ಯಥಃ ॥ ೯</p>
	<p>ಯದಿ ಶಬ್ದಾಪಯೇದ್ರಾಮಃ ಶ್ರವಣಾಯ ಮಹೀಪತಿಃ ।ಋಷೀಣಾಮುಪವಿಷ್ಟಾನಾಂ ತತೋ ಗೇಯಂಪ್ರವರ್ತತಾಮ್ ॥ ೧೦</p>
	<p>ದಿವಸೇ ವಿಂಶಂತಿಃ ಸರ್ಗಾ ಗೇಯಾಮಧುರಯಾ ಗಿರಾ ।ಪ್ರಮಾಣೈರ್ಬಹುಭಿಸ್ತತ್ರ ಯಥೋದ್ದಿಷ್ಟಾ ಮಯಾ ಪುರಾ ॥ ೧೧</p>
	<p>ಲೋಭಶ್ಚಾಪಿ ನ ಕರ್ತವ್ಯಃ ಸ್ವಲ್ಪೋಽಪಿಧನಕಾಂಕ್ಷಯಾ ।ಕಿಂ ಧನೇನಾಶ್ರಮಸ್ಥಾನಾಂಪಲಮೂಲೋಪಜೀವಿನಾಮ್ ॥ ೧೨</p>
	<p>ಯದಿ ಪೃಚ್ಛೇತ್​ ಸ ಕಾಕುತ್ಸ್ಥೋಯುವಾಂ ಕಸ್ಯೇತಿ ದಾರಕೌ ।ಆವಾಂ ವಾಲ್ಮೀಕಿಶಿಷ್ಯೌ ಸ್ವೋ ಬ್ರೂತಮೇವಂನರಾಧಿಪಮ್ ॥ ೧೩</p>
	<p>ಇಮಾಸ್ತಂತ್ರೀಃ ಸುಮಧುರಾಃ ಸ್ಥಾನಂವಾಪೂರ್ವದರ್ಶನಮ್ ।ಮೂರ್ಛಯಿತ್ವಾ ಸುಮಧುರಂಗಾಯೇಥಾಂ ವಿಗತಜ್ವರೌ ॥ ೧೪</p>
	<p>ಆದಿಪ್ರಭೃತಿ ಗೇಯಂ ಸ್ಯಾನ್ನಚಾವಜ್ಞಾಯ ಪಾರ್ಥಿವಮ್ ।ಪಿತಾ ಹಿ ಸರ್ವಭೂತಾನಾಂ ರಾಜಾ ಭವತಿಧರ್ಮತಃ ॥ ೧೫</p>
	<p>ತದ್ಯುವಾಂ ಹೃಷ್ಟಮನಸೌ ಶ್ವಃ ಪ್ರಭಾತೇ ಸಮಾಸ್ಥಿತೌ ।ಗಾಯೇಥಾಂ ಮಧುರಂ ಗೇಯಂತಂತ್ರೀಲಯಸಮನ್ವಿತಮ್ ॥ ೧೬</p>
	<p>ಇತಿ ಸಂದಿಶ್ಯ ಬಹುಶೋ ಮುನಿಃ ಪ್ರಾಚೇತಸಸ್ತದಾ ।ವಾಲ್ಮೀಕಿಃ ಪರಮೋದಾರಸ್ತೂಷ್ಣೀಮಾಸೀನ್ಮಹಾಯಶಾಃ ॥ ೧೭</p>
	<p>ಸಂದಿಷ್ಟೌ ಮುನಿನಾ ತೇನ ತಾವುಭೌಮೈಥಿಲೀಸುತೌ ।ತಥೈವ ಕರವಾವೇತಿ ನಿರ್ಜಗ್ಮತುರರಿಂದಮೌ॥ ೧೮</p>
	<p>ತಾಮದ್ಭುತಾಂ ತೌ ಹೃದಯೇ ಕುಮಾರೌನಿವೇಶ್ಯ ವಾಣೀಮೃಷಿಭಾಷಿತಾಂ ತದಾ ।ಸಮುತ್ಸಕೌ ತೌ ಸಮಮೂಷತುರ್ನಿಶಾಂಯಥಾಶ್ವಿನೌ ಭಾರ್ಗವನೀತಿಸಂಹಿತಾಮ್ ॥ ೧೯</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರಿನವತಿತಮಃ ಸರ್ಗಃ</p>
	
	
	<p>ಚತುರ್ನವತಿತಮಃ ಸರ್ಗಃರಾಮಾಯಣಗಾನಮ್೩೨ ಶ್ಲೋಕಗಳು</p>
	<p>ತೌ ರಜನ್ಯಾಂ ಪ್ರಭಾತಾಯಾಂ ಸ್ನಾತೌಹುತಹುತಾಶನೌ ।ಯಥೋಕ್ತಮೃಷಿಣಾ ಪೂರ್ವಂ ಸರ್ವಂತತ್ರೋಪಗಾಯತಾಮ್ ॥ ೧</p>
	<p>ತಾಂ ಸ ಶುಶ್ರಾವ ಕಾಕುತ್ಸ್ಥಃ ಪೂರ್ವಾಚಾರ್ಯವಿನಿರ್ಮಿತಾಮ್ ।ಅಪೂರ್ವಾಂ ಪಾಠ್ಯಜಾತಿಂ ಚ ಗೇಯೇನಸಮಲಂಕೃತಾಮ್ ॥ ೨</p>
	<p>ಪ್ರಮಾಣೈಬಹುಭಿರ್ಯುಕ್ತಾಂತಂತ್ರೀಲಯಸಮನ್ವಿತಾಮ್ ।ಬಾಲಾಭ್ಯಾಂ ರಾಘವಃ ಶ್ರುತ್ವಾಕೌತೂಹಲಪರೋಽಭವತ್​ ॥ ೩</p>
	<p>ಅಥ ಕರ್ಮಾಂತರೇ ರಾಜಾ ಸಮಾಹೂಯಮಹಾಮುನಿಮ್ ।ಪಾರ್ಥಿವಾಂಶ್ಚ ನರವ್ಯಾಘ್ರಃ ಪಂಡಿತಾನ್ನೈಗಮಾಂಸ್ತಥಾ ॥ ೪</p>
	<p>ಪೌರಾಣಿಕಾನ್​ ಶಬ್ದವಿದೋ ಯೇ ಚ ವೃದ್ಧಾ ದ್ವಿಜಾತಯಃ ।ಸ್ವರಾಣಾಂ ಲಕ್ಷಣಜ್ಞಾಂಶ್ಚ ಉತ್ಸುಕಾನ್​ದ್ವಿಜಸತ್ತಮಾನ್​ ॥ ೫</p>
	<p>ಲಕ್ಷಣಜ್ಞಾಂಶ್ಚ ಗಾಂಧರ್ವಾನ್ನೈಗಮಾಂಶ್ಚ ವಿಶೇಷತಃ ।ಪಾದಾಕ್ಷರಸಮಾಸಜ್ಞಾಂಶ್ಛಂದಸ್ಸುಪರಿನಿಷ್ಠಿತಾನ್​ ॥ ೬</p>
	<p>ಕಲಮಾತ್ರಾವಿಭಾಗಜ್ಞಾನ್​ ಜ್ಯೋತಿಷೇ ಚಪರಂ ಗತಾನ್​ ।ಕ್ರಿಯಾಕಲ್ಪವಿದಶ್ಚೈವ ತಥಾಕಾವ್ಯವಿದೋ ಜನಾನ್​ ॥ ೭</p>
	<p>ಭಾಷಾಜ್ಞಾನಿಂಗಿತಜ್ಞಾಂಶ್ಚನೈಗಮಾಂಶ್ಚಾಪ್ಯಶೇಷತಃ । ಹೇತೂಪಚಾರಕುಶಲಾನ್​ ವಚನೇ ಚಾಪಿಹೈತುಕಾನ್​ ॥ ೮</p>
	<p>ಛಂದೋವಿದಃ ಪುರಾಣಜ್ಞಾನ್​ ವೈದಿಕಾನ್​ದ್ವಿಜಸತ್ತಮಾನ್​ ।ಚಿತ್ರಜ್ಞಾನ್​ ವೃತ್ತಸೂತ್ರಜ್ಞಾನ್​ಗೀತನೃತ್ಯವಿಶಾರದಾನ್​ ॥ ೯</p>
	<p>ಶಾಸ್ತ್ರಜ್ಞಾನೀತಿನಿಪುಣಾನ್​ವೇದಾಂತಾರ್ಥಪ್ರಬೋಧಕಾನ್​ ।ವಿಶಾನ್​ ಸರ್ವಾನ್​ ಸಮಾನೀಯ ಗಾತಾರೌಸಮವೇಶಯತ್​ ॥ ೧೦</p>
	<p>ದೃಷ್ಟ್ವಾ ಮುನಿಗಣಾಃ ಸರ್ವೇ ಪಾರ್ಥಿವಾಶ್ಚಮಹೌಜಸಃ ।ಪಿಬಂತ ಇವ ಚಕ್ಷುರ್ಭಾ್ಯಂ ರಾಜಾನಂ ಗಾಯಕೌಚತೌ॥ ೧೧</p>
	<p>ಊಚುಃ ಪರಸ್ಪರಂ ಚೇದಂ ಸರ್ವ ಏವಸಮಂತತಃ ।ಉಭೌ ರಾಮಸ್ಯ ಸದೃಶೌ ಬಿಂಬಾದ್ಬಿಂಬಮಿವೋತ್ಥಿತೌ ॥ ೧೨</p>
	<p>ಜಟಿಲೌ ಯದಿ ನ ಸ್ಯಾತಾಂ ನ ವಲ್ಕಲಧರೌ ಯದಿ।ವಿಶೇಷಂ ನಾಧಿಗಚ್ಛಾಮೋ ಗಾಯತೋರಾಘವಸ್ಯ ಚ ॥ ೧೩</p>
	<p>ತೇಷಾಂ ಸಂವದತಾಮೇವಂ ಶ್ರೋತೄಣಾಂಹರ್ಷವರ್ಧನಮ್ ।ಗೇಯಂ ಪ್ರಚಕ್ರತುಸ್ತತ್ರ ತಾವುಭೌಮುನಿದಾರಕೌ ॥ ೧೪</p>
	<p>ತತಃ ಪ್ರವೃತ್ತಂ ಮಧುರಂಗಾಂಧರ್ವಮತಿಮಾನುಷಮ್ ।ನ ಚ ತೃಪ್ತಿಂ ಯಯುಃ ಸರ್ವೇಶ್ರೋತಾರೋ ಗಾನಸಂಪದಾ ॥ ೧೫</p>
	<p>ಪ್ರವೃತ್ತಮಾದಿತಃ ಪೂರ್ವಸರ್ಗಂನಾರದದರ್ಶಿತಮ್ ।ತತಃ ಪ್ರಭೃತಿ ಸರ್ಗಾಂಶ್ಚ ಯಾವದ್ವಿಂಶತ್ಯಗಾಯತಾಮ್ ॥ ೧೬</p>
	<p>ತತೋಽಪರಾಹ್ಣ ಸಮಯೇ ರಾಘವಃ ಸಮಭಾಷತ ।ಶ್ರುತ್ವಾ ವಿಂಶತಿಸರ್ಗಾಂಸ್ತಾನ್​ ಭ್ರಾತರಂಭ್ರಾತೃವತ್ಸಲಃ ॥ ೧೭</p>
	<p>ಅಷ್ಟಾದಶಸಹಸ್ರಾಣಿ ಸುವರ್ಣಸ್ಯ ಮಹಾತ್ಮನೋಃ ।ಪ್ರಯಚ್ಛ ಶೀಘ್ರಂ ಕಾಕುತ್ಸ್ಥ ಯದನ್ಯದಭಿಕಾಂಕ್ಷಿತಮ್ ॥ ೧೮</p>
	<p>ದದೌ ಶೀಘ್ರಂ ಸ ಕಾಕುತ್ಸ್ಥೋಬಾಲಯೋರ್ವೈ ಪೃಥಕ್​ ಪೃಥಕ್​ ।ದೀಯಮಾನಂ ಸುವರ್ಣಂ ತು ನಾಗೃಹ್ಣೀತಾಂಕುಶೀಲವೌ ॥ ೧೯</p>
	<p>ಊಚುತುಶ್ಚ ಮಹಾತ್ಮಾನೌ ಕಿಮನೇನೇತಿವಿಸ್ಮಿತೌ ।ವನ್ಯೇನ ಫಲಮೂಲೇನ ನಿರತೌ ವನವಾಸಿನೌ॥ ೨೦</p>
	<p>ಸುವರ್ಣೇನ ಹಿರಣ್ಯೇನ ಕಿಂ ಕರಿಷ್ಯಾಮಹೇವನೇ ।ತಥಾ ತಯೋಃ ಪ್ರಬ್ರುವತೋಕುತೂಹಲಸಮನ್ವಿತಾಃ ॥ ೨೧</p>
	<p>ಶ್ರೋತಾರಶ್ಚೈವ ರಾಮಶ್ಚ ಸರ್ವ ಏವಸುವಿಸ್ಮಿತಾಃ ।ತಸ್ಯ ಚೈವಾಗಮಂ ರಾಮಃ ಕಾವ್ಯಸ್ಯ ಶ್ರೋತುಮುತ್ಸುಕಃ ॥ ೨೨</p>
	<p>ಪಪ್ರಚ್ಛ ತೌ ಮಹಾತೇಜಾಸ್ತಾವುಭೌಮುನಿದಾರಕೌ ।ಕಿಂಪ್ರಮಾಣಮಿದಂ ಕಾವ್ಯಂ ಕಾ ಪ್ರತಿಷ್ಠಾ ಮಹಾತ್ಮನಃ ॥ ೨೩</p>
	<p>ಕರ್ತಾ ಕಾವ್ಯಸ್ಯ ಮಹತಃ ಕ್ವ ಚಾಸೌ ಮುನಿಪುಂಗವಃ ।ಪೃಚ್ಛಂತಂ ರಾಘವಂವಾಕ್ಯಮೂಚತುರ್ಮುನಿದಾರಕೌ ॥ ೨೪</p>
	<p>ವಾಲ್ಮೀಕಿರ್ಭಗವಾನ್​ ಕರ್ತಾ ಸಂಪ್ರಾಪ್ತೋಯಜ್ಞಸಂವಿಧಾಮ್ ।ಯೇನೇದಂ ಚರಿತಂ ತುಭ್ಯಮಶೇಷಂಸಂಪ್ರದರ್ಶಿತಮ್ ॥ ೨೫</p>
	<p>ಸಂನಿಬದ್ಧಂ ಹಿ ಶ್ಲೋಕಾನಾಂಚತುರ್ವಿಂಶತ್ಸಹಸ್ರಕಮ್ ।ಉಪಾಖ್ಯಾನಶತಂ ಚೈವ ಭಾರ್ಗವೇಣ ತಪಸ್ವಿನಾ ॥ ೨೬</p>
	<p>ಆದಿಪ್ರಭೃತಿ ವೈ ರಾಜನ್​ ಪಂಚ ಸರ್ಗಶತಾನಿಚ ।ಕಾಂಡಾನಿ ಷಟ್​ ಕೃತಾನೀಹ ಸೋತ್ತರಾಣಿಮಹಾತ್ಮನಾ ॥ ೨೭</p>
	<p>ಕೃತಾನಿ ಗುರುಣಾಸ್ಮಾಕಮೃಷಿಣಾ ಚರಿತಂತವ ।ಪ್ರತಿಷ್ಠಾಜೀವಿತಂ ಯಾವತ್ತಾವತ್​ ಸರ್ವಸ್ಯ ವರ್ತತೇ ॥ ೨೮</p>
	<p>ಯದಿ ಬುದ್ಧಿಃ ಕೃತಾ ರಾಜನ್​ ಶ್ರವಣಾಯಮಹಾರಥ ।ಕರ್ಮಾಂತರೇಕ್ಷಣೀಭೂತಸ್ತಚ್ಛೃಣುಷ್ವ ಸಹಾನುಜಃ ॥ ೨೯</p>
	<p>ಬಾಢಮಿತ್ಯಬ್ರವೀದ್ರಾಮಸ್ತೌ ಚಾನುಜ್ಞಾಪ್ಯ ರಾಘವಮ್ ।ಪ್ರಹೃಷ್ಟೌ ಜಗ್ಮತುಃ ಸ್ಥಾನಂಯತ್ರಾಸ್ತೇ ಮುನಿಪುಂಗವಃ ॥ ೩೦</p>
	<p>ರಾಮೋಽಪಿ ಮುನಿಭಿಃ ಸಾರ್ಧಂ ಪಾರ್ಥಿವೈಶ್ಚಮಹಾತ್ಮಭಿಃ ।ಶ್ರುತ್ವಾ ತದ್ಗೀತಿಮಾಧುರ್ಯಂ ಕರ್ಮಶಾಲಾಮುಪಾಗಮತ್​ ॥ ೩೧</p>
	<p>ಶುಶ್ರಾವ ತತ್ತಾಲಲಯೋಪಪನ್ನಂ 
	<p>ಸರ್ಗಾನ್ವಿತಂಸುಸ್ವರಶಬ್ದಯುಕ್ತಮ್ ।ತಂತ್ರೀಲಯವ್ಯಂಜನಯೋಗಯುಕ್ ಅ್ತಂಕುಶೀಲವಾಭ್ಯಾಂ ಪರಿಗೀಯಮಾನಮ್ ॥ ೩೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರ್ನವತಿತಮಃ ಸರ್ಗಃ</p>
	
	
	<p>ಪಂಚನವತಿತಮಃ ಸರ್ಗಃವಾಲ್ಮೀಕಿದೂತಪ್ರೇಷಣಮ್೧೭ ಶ್ಲೋಕಗಳು</p>
	<p>ರಾಮೋ ಬಹೂನ್ಯಹಾನ್ಯೇವಂ ತದ್ಗೀತಂಪರಮಂ ಶುಭಮ್ ।ಶುಶ್ರಾವ ಮುನಿಭಿಃ ಸಾರ್ಧಂ ಪಾರ್ಥಿವೈಃಸಹ ವಾನರೈಃ ॥ ೧</p>
	<p>ತಸ್ಮಿನ್​ ಗೀತೇ ತು ವಿಜ್ಞಾಯ ಸೀತಾಪುತ್ರೌ ಕುಶೀಲವೌ ।ತಸ್ಯಾಃ ಪರಿಷದೋ ಮಧ್ಯೇ ರಾಮೋವಚನಮಬ್ರವೀತ್​ ॥ ೨</p>
	<p>ದೂತಾನ್​ ಶುದ್ಧಸಮಾಚಾರಾನಾಹೂತಯಾತ್ಮಮನೀಷಯಾ ।ಮದ್ವಚೋ ಬ್ರೂತ ಗಚ್ಛಧ್ವಮಿತೋಭಗವತೋಽಂತಿಕಮ್ ॥ ೩</p>
	<p>ಯದಿ ಶುದ್ಧಸಮಾಚಾರಾ ಯದಿ ವಾವೀತಕಲ್ಮಷಾ ।ಕರೋತ್ವಿಹಾತ್ಮನಃ ಶುದ್ಧಿಮನುಮಾನ್ಯ ಮಹಾಮುನಿಮ್ ॥ ೪</p>
	<p>ಛಂದಂ ಮುನೇಶ್ಚ ವಿಜ್ಞಾಯ ಸೀತಾಯಾಶ್ಚ ಮನೋಗತಮ್ ।ಪ್ರತ್ಯಯಂ ದಾತುಕಾಯಾಸ್ತತಃ ಶಂಸತ ಮೇ ಲಘು ॥ ೫</p>
	<p>ಶ್ವಃ ಪ್ರಭಾತೇ ತು ಶಪಥಂ ಮೈಥಿಲೀಜನಕಾತ್ಮಜಾ ।ಕರೋತು ಪರಿಷನ್ಮಧ್ಯೇಶೋಧನಾರ್ಥಂ ಮಮೈವ ಚ ॥ ೬</p>
	<p>ಶ್ರತ್ವಾ ತು ರಾಘವಸ್ಯೈತದ್ವಚಃ ಪರಮಮದ್ಭುತಮ್ ।ದೂತಾಃ ಸಂಪ್ರಯಯುರ್ವಾಟಂಯತ್ರಾಸ್ತೇ ಮುನಿಪುಂಗವಃ ॥ ೭</p>
	<p>ತೇ ಪ್ರಣಮ್ಯ ಮಹಾತ್ಮಾನಂ ಜ್ವಲಂತಮಮಿತಪ್ರಭಮ್ ।ಊಚುಸ್ತೇ ರಾಮವಾಕ್ಯಾನಿ ಮೃದೂನಿಮಧುರಾಣಿ ಚ ॥ ೮</p>
	<p>ತೇಷಾಂ ತದ್ವ್ಯಾಹೃತಂ ಶ್ರುತ್ವಾ ರಾಮಸ್ಯಚ ಮನೋಗತಮ್ ।ವಿಜ್ಞಾಯ ಸುಮಹಾತೇಜಾಮುನಿರ್ವಾಕ್ಯಮಥಾಬ್ರವೀತ್​ ॥ ೯</p>
	<p>ಏವಂ ಭವತು ಭದ್ರಂ ವೋ ಯಥಾ ವದತಿರಾಘವಃ ।ತಥಾ ಕರಿಷ್ಯತೇ ಸೀತಾ ದೈವತಂ ಹಿ ಪತಿಃ ಸ್ತ್ರಿಯಾಃ ॥ ೧೦</p>
	<p>ತಥೋಕ್ತಾ ಮುನಿನಾ ಸರ್ವೇ ರಾಮದೂತಾಮಹೌಜಸಃ ।ಪ್ರತ್ಯೇತ್ಯ ರಾಘವಂ ಕ್ಷಿಪ್ರಂಮುನಿವಾಕ್ಯಂ ಬಭಾಷಿರೇ ॥ ೧೧</p>
	<p>ತತಃ ಪ್ರಹೃಷ್ಟಃ ಕಾಕುತ್ಸ್ಥಃ ಶ್ರುತ್ವಾವಾಕ್ಯಂ ಮಹಾತ್ಮನಃ ।ಋಷೀಂಸ್ತತ್ರ ಸಮೇತಾಂಶ್ಚರಾಜ್ಞಶ್ಚೈವಾಭ್ಯಭಾಷತ ॥ ೧೨</p>
	<p>ಭಗವಂತಃ ಸಶಿಷ್ಯಾ ವೈ ಸಾನುಗಾಶ್ಚ ನರಾಧಿಪಾಃ ।ಪಶ್ಯಂತು ಸೀತಾಶಪಥಂ ಯಶ್ಚೈವಾನ್ಯೋಽಪಿ ಕಾಂಕ್ಷತೇ ॥ ೧೩</p>
	<p>ತಸ್ಯ ತದ್ವಚನಂ ಶ್ರುತ್ವಾ ರಾಘವಸ್ಯ ಮಹಾತ್ಮನಃ ।ಸರ್ವೇಷಾಮೃಷಿಮುಖ್ಯಾನಾಂ ಸಾಧುವಾದೋಮಹಾನಭೂತ್​ ॥ ೧೪</p>
	<p>ರಾಜಾನಶ್ಚ ಮಹಾತ್ಮಾನಂ ಪ್ರಶಂಸಂತಿ ಸ್ಮ ರಾಘವಮ್ ।ಉಪಪನ್ನಂ ನರಶ್ರೇಷ್ಠ ತ್ವಯ್ಯೇವಭುವಿ ನಾನ್ಯತಃ ॥ ೧೫</p>
	<p>ಏವಂ ವಿನಿಶ್ಚಯಂ ಕೃತ್ವಾ ಶ್ವೋಭೂತ ಇತಿ ರಾಘವಃ ।ವಿಸರ್ಜಯಾಮಾಸ ತದಾ ಸರ್ವಾಂಸ್ತಾನ್​ಶತ್ರುಸೂದನಃ ॥ ೧೬</p>
	<p>ಇತಿ ಸಂಪ್ರವಿಚಾರ್ಯ ರಾಜಸಿಂಹಃಶ್ವೋಭೂತೇ ಶಪಥಸ್ಯ ನಿಶ್ಚಯಂ ವೈ ।ವಿಸಸರ್ಜ ಮುನೀನ್ನೃಪಾಂಶ್ಚ ಸರ್ವಾನ್​ಸ ಮಹಾತ್ಮಾ ಮಹತೋಮಹಾನುಭಾವಃ ॥ ೧೭</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚನವತಿತಮಃ ಸರ್ಗಃ</p>
	
	
	<p>ಷಣ್ಣವತಿತಮಃ ಸರ್ಗಃವಾಲ್ಮೀಕಿಪ್ರತ್ಯಯದಾನಮ್೨೪ ಶ್ಲೋಕಗಳು</p>
	<p>ತಸ್ಯಾಂ ರಜನ್ಯಾಂ ವ್ಯುಷ್ಟಾಯಾಂಯಜ್ಞವಾಟಗತೋ ನೃಪಃ ।ಋಷೀನ್​ ಸರ್ವಾನ್​ ಮಹಾತೇಜಾಃ ಶಬ್ದಾಪಯತಿರಾಘವಃ ॥ ೧</p>
	<p>ವಸಿಷ್ಠೋ ವಾಮದೇವಶ್ಚ ಜಾಬಾಲಿರಥಕಾಶ್ಯಪಃ ।ವಿಶ್ವಾಮಿತ್ರೋ ದೀರ್ಘತಪಾ ದುರ್ವಾಸಾಶ್ಚಮಹಾತಪಾಃ ॥ ೨</p>
	<p>ಪುಲಸ್ತ್ಯೋಽಪಿ ತಥಾಶಕ್ತಿರ್ಭಾರ್ಗವಶ್ಚೈವ ವಾಮನಃ ।ಮಾರ್ಕಂಡೇಯಶ್ಚದೀರ್ಘಾಯುರ್ಮೌದ್ಗಲ್ಯಶ್ಚ ಮಹಾಯಶಾಃ ॥ ೩</p>
	<p>ಗರ್ಗಶ್ಚ ಚ್ಯವನಶ್ಚೈವ ಶತಾನಂದಶ್ಚ ಧರ್ಮವಿತ್​ ।ಭರದ್ವಾಜಶ್ಚ ತೇಜಸ್ವೀ ಹ್ಯಗ್ನಿಪುತ್ರಶ್ಚಸುಪ್ರಭಃ ॥ ೪ ನಾರದಃ ಪರ್ವತಶ್ಚೈವ ಗೌತಮಶ್ಚಮಹಾಯಶಾಃ । ಕಾತ್ಯಾಯನಃ ಸುಯಜ್ಞಶ್ಚಹ್ಯಗಸ್ತ್ಯಸ್ತಪಸಾಂ ನಿಧಿಃ ॥</p>
	<p>ಏತೇ ಚಾನ್ಯೇ ಬಹವೋ ಮುನಯಃ ಸಂಶಿತವ್ರತಾಃ ।ಕೌತೂಹಲಸಮಾವಿಷ್ಟಾಃ ಸರ್ವ ಏವಸಮಾಗತಾಃ ॥ ೬</p>
	<p>ರಾಕ್ಷಸಾಶ್ಚ ಮಹಾವೀರ್ಯಾ ವಾನರಾಶ್ಚಮಹಾಬಲಾಃ ।ಸರ್ವ ಏವ ಸಮಾಗ್ಮುರ್ಮಹಾತ್ಮಾನಃ ಕುತೂಹಲಾತ್​ ॥ ೭</p>
	<p>ಕ್ಷತ್ರಿಯಾ ಯೇ ಚ ಶೂದ್ರಾಶ್ಚ ವೈಶ್ಯಾಶ್ಚೈವ ಸಹಸ್ರಶಃ ।ನಾನಾದೇಶಗತಾಶ್ಚೈವ ಬ್ರಾಹ್ಮಣಾಃ ಸಂಶಿತವ್ರತಾಃ ॥ ೮</p>
	<p>ಜ್ಞಾನನಿಷ್ಠಾಃ ಕರ್ಮನಿಷ್ಠಾ ಯೋಗನಿಷ್ಠಾಸ್ತಥಾಪರೇ ।ಸೀತಾಶಪಥವೀಕ್ಷಾರ್ಥಂ ಸರ್ವ ಏವಸಮಾಗತಾಃ ॥ ೯</p>
	<p>ತದಾ ಸಮಾಗತಂಸರ್ವಮಶ್ಮಭೂತಮಿವಾಚಲಮ್ ।ಶ್ರುತ್ವಾ ಮುನಿವರಸ್ತೂರ್ಣಂ ಸಸೀತಃ ಸಮುಪಾಗಮತ್​ ॥ ೧೦</p>
	<p>ತಮೃಷಿಂ ಪೃಷ್ಠತಃ ಸೀತಾತ್ವನ್ವಗಚ್ಛದವಾಙ್ಮುಖೀ ।ಕೃತಾಂಜಲಿರ್ಬಾಷ್ಪಗಲಾ ಕೃತ್ವಾ ರಾಮಂಮನೋಗತಮ್ ॥ ೧೧</p>
	<p>ದೃಷ್ಟ್ವಾ ಶ್ರುತಿಮಿವಾಯಾಂತೀಂಬ್ರಹ್ಮಾಣಮನುಗಾಮಿನೀಮ್ ।ವಾಲ್ಮೀಕೇಃ ಪೃಷ್ಠತಃ ಸೀತಾಂ ಸಾಧುವಾದೋಮಹಾನಭೂತ್​ ॥ ೧೨</p>
	<p>ತತೋ ಹಲಹಲಾಶಬ್ದಃ ಸರ್ವೇಷಾಮೇವಮಾಬಭೌ ।ದುಃಖಜನ್ಮವಿಶಾಲೇನ ಶೋಕೇನಾಕುಲಿತಾತ್ಮನಾಮ್ ॥ ೧೩</p>
	<p>ಸಾಧು ರಾಮೇತಿ ಕೇಚಿತ್ತು ಸಾಧು ಸೀತೇತಿಚಾಪರೇ ।ಉಭಾವೇವ ಚ ತತ್ರಾನ್ಯೇ ಪ್ರೇಕ್ಷಕಾಃ ಸಂಪ್ರಚಕ್ರುಶುಃ ॥ ೧೪</p>
	<p>ತತೋ ಮಧ್ಯೇ ಜನೌಘಸ್ಯ ಪ್ರವಿಶ್ಯ ಮುನಿಪುಂಗವಃ ।ಸೀತಾಸಹಾಯೋ ವಾಲ್ಮೀಕಿರಿತಿ ಹೋವಾಚರಾಘವಮ್ ॥ ೧೫</p>
	<p>ಇಯಂ ದಾಶರಥೇ ಸೀತಾ ಸುವ್ರತಾಧರ್ಮಚಾರಿಣೀ ।ಅಪವಾದಾತ್​ ಪರಿತ್ಯಕ್ತಾ ಮಮಾಶ್ರಮಸಮೀಪತಃ ॥ ೧೬</p>
	<p>ಲೋಕಾಪವಾದಭೀತಸ್ಯ ತವ ರಾಮಮಹಾವ್ರತ ।ಪ್ರತ್ಯಯಂ ದಾಸ್ಯತೇ ಸೀತಾತಮನುಜ್ಞಾತುಮರ್ಹಸಿ ॥ ೧೭</p>
	<p>ಇಮೌ ತು ಜಾನಕೀಪುತ್ರಾವುಭೌ ಚಯಮಜಾತಕೌ ।ಸುತೌ ತವೈವ ದುರ್ಧರ್ಷೌಸತ್ಯಮೇತದ್ಬ್ರವೀಮಿ ತೇ ॥ ೧೮</p>
	<p>ಪ್ರಚೇತಸೋಽಹಂ ದಶಮಃ ಪುತ್ರೋರಾಘವನಂದನ । ಸ ಸ್ಮರಾಮ್ಯನೃತಂ ವಾಕ್ಯಮಿಮೌ ತು ತವಪುತ್ರಕೌ ॥ ೧೯</p>
	<p>ಬಹುವರ್ಷಸಹಸ್ರಾಣಿ ತಪಶ್ಚರ್ಯಾ ಮಯಾ ಕೃತಾ ।ನೋಪಾಶ್ನೀಯಾಂ ಫಲಂ ತಸ್ಯಾ ದುಷ್ಟೇಯಂ ಯದಿ ಮೈಥಿಲೀ ॥ ೨೦</p>
	<p>ಮನಸಾ ಕರ್ಮಣಾ ವಾಚಾ ಭೂತಪೂರ್ವಂ ನಕಿಲ್ಬಿಷಮ್ ।ತಸ್ಯಾಹಂ ಫಲಮಶ್ನಾಮಿ ಅಪಾಪಾ ಯದಿಮೈಥಿಲೀ ॥ ೨೧</p>
	<p>ಅಹಂ ಪಂಚಸು ಭೂತೇಷುಮನಃಷಷ್ಠೇಷು ರಾಘವ ।ವಿಚಿಂತ್ಯ ಸೀತಾ ಶುದ್ಧೇತಿ ಜಗ್ರಾಹ ವನನಿರ್ಝರೇ ॥ ೨೨</p>
	<p>ಇಯಂ ಶುದ್ಧಸಮಾಚಾರಾ ಅಪಾಪಾಪತಿದೇವತಾ ।ಲೋಕಾಪವಾದಭೀತಸ್ಯ ಪ್ರತ್ಯಯಂತವ ದಾಸ್ಯತಿ ॥ ೨೩</p>
	<p>ತಸ್ಮಾದಿಯಂ ನರವರಾತ್ಮಜಶುದ್ಧಭಾವಾ ದಿವ್ಯೇನ ದೃಷ್ಟಿವಿಷಯೇಣ ತದಾಪ್ರವಿಷ್ಟಾ ।ಲೋಕಾಪವಾದಕಲುಷೀಕೃತಚೇತಸಾತ್ಯಕ್ತಾ ತ್ವಯಾ ಪ್ರಿಯತಮಾವಿದಿತಾಪಿ ಶುದ್ಧಾ ॥ ೨೪</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಣ್ಣವತಿತಮಃ ಸರ್ಗಃ</p>
	
	
	<p>ಸಪ್ತನವತಿತಮಃ ಸರ್ಗಃಸೀತಾರಸಾತಲಪ್ರವೇಶಃ ೨೭ ಶ್ಲೋಕಗಳು</p>
	<p>ವಾಲ್ಮೀಕಿನೈಮುಕ್ತಸ್ತು ರಾಘವಃ ಪ್ರತ್ಯಭಾಷತ ।ಪ್ರಾಂಜಲಿರ್ಜಗತೋ ಮಧ್ಯೇ ದೃಷ್ಟ್ವಾ ತಾಂವರವರ್ಣಿನೀಮ್ ॥ ೧</p>
	<p>ಏವಮೇತನ್ಮಹಾಭಾಗ ಯಥಾ ವದಸಿ ಧರ್ಮವಿತ್​ ।ಪ್ರತ್ಯಯಸ್ತು ಮಮ ಬ್ರಹ್ಮಂಸ್ತವವಾಕ್ಯೈರಕಲ್ಮಷೈಃ ॥ ೨</p>
	<p>ಪ್ರತ್ಯಯಸ್ತು ಪುರಾ ವೃತ್ತೋವೈದೇಹ್ಯಾಃ ಸುರಸಂನಿಧೌ ।ಶಪಥಸ್ತು ಕೃತಸ್ತತ್ರ ತೇನ ವೇಶ್ಮಪ್ರವೇಶಿತಾ ॥ ೩</p>
	<p>ಲೋಕಾಪವಾದೋ ಬಲವಾನ್​ ಯೇನ ತ್ಯಕ್ತಾ ಹಿಮೈಥಿಲೀ ।ಸೇಯಂಲೋಕಭಯಾದ್ಬ್ರಹ್ಮನ್ನಪಾಪೇತ್ಯಭಿಜಾನತಾ॥ ೪</p>
	<p>ಪರಿತ್ಯಕ್ತಾ ಮಯಾ ಸೀತಾ ತದ್ಭವಾನ್​ಕ್ಷಂತುಮರ್ಹತಿ ।ಜಾನಾಮಿ ಚೇಮೌ ಪುತ್ರೌ ಮೇ ಯಮಜಾತೌ ಕುಶೀಲವೌ ॥ ೫</p>
	<p>ಶುದ್ಧಾಯಾಂ ಜಗತೋ ಮಧ್ಯೇ ಮೈಥಿಲ್ಯಾಂ ಪ್ರೀತಿರಸ್ತು ಮೇ ।ಅಭಿಪ್ರಾಯಂ ತು ವಿಜ್ಞಾಯ ರಾಮಸ್ಯ ಸುರಸತ್ತಮಾಃ ॥ ೬</p>
	<p>ಸೀತಾಯಾಃ ಶಪಥೇ ತಸ್ಮಿನ್​ ಮಹೇಂದ್ರಾದ್ಯಾ ಮಹೌಜಸಃ ।ಪಿತಾಮಹಂ ಪುರಸ್ಕೃತ್ಯ ಸರ್ವ ಏವಸಮಾಗತಾಃ ॥ ೭</p>
	<p>ಆದಿತ್ಯಾ ವಸವೋ ರುದ್ರಾಃ ಹ್ಯಶ್ವಿನೌಸಮರುದ್ಗಣಾಃ ।ಗಂಧರ್ವಾಪ್ಸರಸಶ್ಚೈವ ಸರ್ವ ಏವಸಮಾಗತಾಃ ॥ ೮</p>
	<p>ಸಾಧ್ಯಾಶ್ಚ ವಿಶ್ವೇದೇವಾಶ್ಚ ಸರ್ವೇ ಚಪರಮರ್ಷಯಃ ।ನಾಗಾಃ ಸುಪರ್ಣಾಃ ಸಿದ್ಧಾಶ್ಚ ತೇ ಸರ್ವೇಹೃಷ್ಟಮಾನಸಾಃ ॥ ೯</p>
	<p>ಸೀತಾಶಪಥಸಂಭ್ರಾಂತಾಃ ಸರ್ವ ಏವಸಮಾಗತಾಃ ।ದೃಷ್ಟ್ವಾ ದೇವನೃಷೀಂಶ್ಚೈವ ರಾಘವಃ ಪುನರಬ್ರವೀತ್​ ॥ ೧೦</p>
	<p>ಪ್ರತ್ಯಯೋ ಮೇ ಸುರಶ್ರೇಷ್ಠಾ ಋಷಿವಾಕ್ಯೈರಕಲ್ಮಷೈಃ ।ಶುದ್ಧಾಯಾಂ ಜಗತೋ ಮಧ್ಯೇ ವೈದೇಹ್ಯಾಂ ಪ್ರೀತಿರಸ್ತು ಮೇ ॥ ೧೧</p>
	<p>ತತೋ ವಾಯುಃ ಶುಭಃ ಪುಣ್ಯೋ ದಿವ್ಯಗಂಧೋ ಮನೋರಮಃ ।ತಜ್ಜನೌಘಂ ಸುರಶ್ರೇಷ್ಠೋಹ್ಲಾದಯಾಮಾಸ ಸರ್ವತಃ ॥ ೧೨</p>
	<p>ತದದ್ಭುತಮಿವಾಚಿಂತ್ಯಂ ನಿರೈಕ್ಷಂತಸಮಾಗತಾಃ ।ಮಾನವಾಃ ಸರ್ವರಾಷ್ಟ್ರೇಭ್ಯಃ ಪೂರ್ವಂಕೃತಯುಗೇ ಯಥಾ ॥ ೧೩</p>
	<p>ಸರ್ವಾನ್​ ಸಮಾಗತಾನ್​ ದೃಷ್ಟ್ವಾ ಸೀತಾಕಾಷಾಯವಾಸಿನೀ ।ಅಬ್ರವೀತ್​ಪ್ರಾಂಜಲಿರ್ವಾಕ್ಯಮಧೋದೃಷ್ಟಿರವಾಙ್ಮುಖೀ ॥</p>
	<p>೧೪ ಯಥಾಹಂ ರಾಘವಾದನ್ಯಂ ಮನಸಾಪಿ ನಚಿಂತಯೇ ।ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೫</p>
	<p>ಮನಸಾ ಕರ್ಮಣಾ ವಾಚಾ ಯಥಾ ರಾಮಂಸಮರ್ಚಯೇ ।ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೬</p>
	<p>ಯಥೈತತ್​ ಸತ್ಯಮುಕ್ತಂ ಮೇ ವೇದ್ಮಿರಾಮಾತ್​ ಪರಂ ನ ಚ ।ತಥಾ ಮೇ ಮಾಧವೀ ದೇವೀ ವಿವರಂದಾತುಮರ್ಹತಿ ॥ ೧೭</p>
	<p>ತಥಾ ಶಪಂತ್ಯಾಂ ವೈದೇಹ್ಯಾಂ ಪ್ರಾದುರಾಸೀತ್ತದದ್ಭುತಮ್ ।ಭೂತಲಾದುತ್ಥಿತಂ ದಿವ್ಯಂ ಸಿಂಹಾಸನಮನುತ್ತಮಮ್ ॥ ೧೮</p>
	<p>ಧ್ರಿಯಮಾಣಂ ಶಿರೋಭಿಸ್ತು ನಾಗೈರಮಿತವಿಕ್ರಮೈಃ ।ದಿವ್ಯಂ ದಿವ್ಯೇನ ವಪುಷಾದಿವ್ಯರತ್ನವಿಭೂಷಿತೈಃ ॥ ೧೯</p>
	<p>ತಸ್ಮಿಂಸ್ತು ಧರಣೀ ದೇವೀ ಬಾಹುಭ್ಯಾಂಗೃಹ್ಯ ಮೈಥಿಲೀಮ್ ।ಸ್ವಾಗತೇನಾಭಿನಂದ್ಯೈನಾಮಾಸನೇಚೋಪವೇಶಯತ್​ ॥ ೨೦</p>
	<p>ತಾಮಾಸನಗತಾಂ ದೃಷ್ಟ್ವಾ ಪ್ರವಿಶಂತೀಂರಸಾತಲಮ್ ।ಪುಷ್ಪವೃಷ್ಟಿ ರವಿಚ್ಛಿನ್ನಾ ದಿವ್ಯಾ ಸೀತಾಮವಾಕಿರತ್​ ॥ ೨೧</p>
	<p>ಸಾಧುಕಾರಶ್ಚ ಸುಮಹಾನ್​ ದೇವಾನಾಂಸಹಸೋತ್ಥಿತಃ ।ಸಾಧು ಸಾಧ್ವಿತಿ ವೈ ಸೀತೇ ಯಸ್ಯಾಸ್ತೇಶೀಲಮೀದೃಶಮ್ ॥ ೨೨</p>
	<p>ಏವಂ ಬಹುವಿಧಾ ವಾಚೋ ಹ್ಯಂತರಿಕ್ಷಗತಾಃ ಸುರಾಃ ।ವ್ಯಾಜಹ್ರುರ್ಹೃಷ್ಟಮನಸೋ ದೃಷ್ಟ್ವಾಸೀತಾಪ್ರವೇಶನಮ್ ॥ ೨೩</p>
	<p>ಯಜ್ಞವಾಟಗತಾಶ್ಚಾಪಿ ಮುನಯಃ ಸರ್ವ ಏವ ತೇ ।ರಾಜಾನಶ್ಚ ನರವ್ಯಾಘ್ರಾವಿಸ್ಮಯಾನ್ನೋಪರೇಮಿರೇ ॥ ೨೪</p>
	<p>ಅಂತರಿಕ್ಷೇ ಚ ಭೂಮೌ ಚ ಸರ್ವೇಸ್ಥಾವರಜಂಗಮಾಃ ।ದಾನವಾಶ್ಚ ಮಹಾಕಾಯಾಃ ಪಾತಾಲೇ ಪನ್ನಗಾಧಿಪಾಃ ॥ ೨೫</p>
	<p>ಕೇಚಿದ್ವಿನೇದುಃ ಸಂಹೃಷ್ಟಾಃ ಕೇಚಿದ್ಧ್ಯಾನಪರಾಯಣಾಃ ।ಕೇಚಿದ್ರಾಮಂ ನಿರೀಕ್ಷಂತೇ ಕೇಚಿತ್​ಸೀತಾಮಚೇತನಾಃ ॥ ೨೬</p>
	<p>ಸೀತಾಪ್ರವೇಶನಂ ದೃಷ್ಟ್ವಾ ತೇಷಾಮಾಸೀತ್​ಸಮಾಗಮಃ ।ತನ್ಮುಹೂರ್ತಮಿವಾತ್ಯರ್ಥಂ ಸಮಂಸಂಮೋಹಿತಂ ಜಗತ್​ ॥ ೨೭</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತನವತಿತಮಃ ಸರ್ಗಃ</p>
	
	
	<p>ಅಷ್ಟನವತಿತಮಃ ಸರ್ಗಃರಾಮಕೋಪೋಪಶಮಃ ೨೮ ಶ್ಲೋಕಗಳು</p>
	<p>ರಸಾತಲಂ ಪ್ರವಿಷ್ಟಾಯಾಂ ವೈದೇಹ್ಯಾಂಸರ್ವವಾನರಾಃ ।ಚಕ್ರುಶುಃ ಸಾಧು ಸಾಧ್ವೀತಿಮುನಯೋ ರಾಮಸಂನಿಧೌ ॥</p>
	<p>ದಂಡಕಾಷ್ಠಮವಷ್ಟಭ್ಯ ಬಾಷ್ಪವ್ಯಾಕುಲಿತೇಕ್ಷಣಃ ।ಅವಾಕ್ಶಿರಾ ದೀನಮನಾ ರಾಮೋ ಹ್ಯಾಸೀತ್​ಸುದುಃಖಿತಃ ॥ ೨</p>
	<p>ಸ ರುದಿತ್ವಾ ಚಿರಂ ಕಾಲಂ ಬಹುಶೋಬಾಷ್ಪಮುತ್ಸೃಜನ್​ ।ಕ್ರೋಧಶೋಕಸಮಾವಿಷ್ಟೋ ರಾಮೋವಚನಮಬ್ರವೀತ್​ ॥ ೩</p>
	<p>ಅಭೂತಪೂರ್ವಂ ಶೋಕಂ ಮೇ ಮನಃ ಸ್ಪ್ರಷ್ಟುಮಿವೇಚ್ಛತಿ ।ಪಶ್ಯತೋ ಮೇ ಯಥಾ ನಷ್ಟಾ ಸೀತಾಶ್ರೀರಿವ ರೂಪಿಣೀ ॥ ೪</p>
	<p>ಸಾದರ್ಶನಂ ಪುರಾ ಸೀತಾ ಲಂಕಾಂ ಪಾರೇಮಹೋದಧೇಃ ।ತತಶ್ಚಾಪಿ ಮಯನೀತಾ ಕಿಂಪುನರ್ವಸುಧಾತಲಾತ್​ ॥ ೫</p>
	<p>ವಸುಧೇ ದೇವಿ ಭವತಿ ಸೀತಾ ನಿರ್ಯಾತ್ಯತಾಂಮಮ ।ದರ್ಶಯಿಷ್ಯಾಮಿ ವಾ ರೋಷಂ ಯಥಾಮಾಮವಗಚ್ಛಸಿ ॥ ೬</p>
	<p>ಕಾಮಂ ಶ್ವಶ್ರೂರ್ಮಮೈವ ತ್ವಂ ತ್ವತ್ಸಕಾಶಾದ್ಧಿ ಮೈಥಿಲೀ ।ಕರ್ಷತಾ ಹಲಹಸ್ತೇನಜನಕೇನೋದ್ಧೃತಾ ಪುರಾ ॥</p>
	<p>ತಸ್ಮಾನ್ನಿರ್ಯಾತ್ಯತಾಂ ಸೀತಾ ವಿವರಂ ವಾಪ್ರಯಚ್ಛ ಮೇ ।ಪಾತಾಲೇ ನಾಕಪೃಷ್ಟೇ ವಾ ವಸೇಯಂಸಹಿತಸ್ತಯಾ ॥ ೮</p>
	<p>ಆನಯ ತ್ವಂ ಹಿ ಸೀತಾಂ ಮತ್ತೋಽಹಂಮೈಥಿಲೀಕೃತೇ ।ನ ಮೆ ದಾಸ್ಯಸಿ ಚೇತ್​ ಸೀತಾಂ ಯಥಾರೂಪಾಂಮಹೀತಲೇ ॥ ೯</p>
	<p>ಸಪರ್ವತವನಾಂ ಕೃತ್ಸ್ನಾಂ ವಿಧಮಿಷ್ಯಾಮಿತೇ ಸ್ಥಿತಿಮ್ ।ನಾಶಯಿಷ್ಯಾಮ್ಯಹಂ ಭೂಮಿಂಸರ್ವಮಾಪೋ ಭವತ್ವಿಹ ॥ ೧೦</p>
	<p>ಏವಂ ಬ್ರುವಾಣೇ ಕಾಕುತ್ಸ್ಥೇಕ್ರೋಧಶೋಕಸಮನ್ವಿತೇ ।ಬ್ರಹ್ಮಾ ಸುರಗಣೈಃ ಸಾರ್ಧಮುವಾಚರಘುನಂದನಮ್ ॥ ೧೧</p>
	<p>ರಾಮ ರಾಮ ನ ಸಂತಾಪಂ ಕರ್ತುಮರ್ಹಸಿ ಸುವ್ರತ ।ಸ್ಮರ ತ್ವಂ ಪೂರ್ವಕಂ ಭಾವಂ ಮಂತ್ರಂಚಾಮಿತ್ರಕರ್ಶನಃ ॥ ೧೨</p>
	<p>ನ ಖಲು ತ್ವಾಂ ಮಹಾಬಾಹೋ ಸ್ಮಾರಯೇಯಮನುತ್ತಮಮ್ ।ಇಮಂ ಮುಹೂರ್ತಂ ದುರ್ಧರ್ಷ ಸ್ಮರತ್ವಂ ಜನ್ಮ ವೈಷ್ಣವಮ್ ॥ ೧೩</p>
	<p>ಸೀತಾ ಹಿ ವಿಮಲಾ ಸಾಧ್ವೀ ತವಪೂರ್ವಪರಾಯಣಾ ।ನಾಗಲೋಕಂ ಸುಖಂಪ್ರಾಯಾತ್ತ್ವದಾಶ್ರಯತಪೋಬಲಾತ್​ ॥ ೧೪</p>
	<p>ಸ್ವರ್ಗೇ ತೇ ಸಂಗಮೋ ಭೂಯೋಭವಿಷ್ಯತಿ ನ ಸಂಶಯಃ ।ಅಸ್ಯಾಸ್ತು ಪರಿಷನ್ಮಧ್ಯೇ ಯದ್ಬ್ರವೀಮಿನಿಬೋಧ ತತ್​ ॥ ೧೫</p>
	<p>ಏತದೇವ ಹಿ ಕಾವ್ಯಂ ತೇ ಕಾವ್ಯಾನಾಮುತ್ತಮಂ ಶ್ರುತಮ್ ।ಸರ್ವಂ ವಿಸ್ತರತೋ ರಾಮ ವ್ಯಾಖ್ಯಾಸ್ಯತಿ ನಸಂಶಯಃ ॥ ೧೬</p>
	<p>ಜನ್ಮಪ್ರಭೃತಿ ತೇ ವೀರಸುಖದುಃಖೋಪಸೇವನಮ್ ।ಭವಿಷ್ಯದುತ್ತರಂ ಚೇಹ ಸರ್ವಂ ವಾಲ್ಮೀಕಿನಾಕೃತಮ್ ॥ ೧೭</p>
	<p>ಆದಿಕಾವ್ಯಮಿದಂ ರಾಮ ತ್ವಯಿ ಸರ್ವಂಪ್ರತಿಷ್ಠಿತಮ್ ।ನ ಹ್ಯನ್ಯೋರ್ಽಹತಿ ಕಾವ್ಯಾನಾಂಯಶೋಭಾಗ್ರಾಘವಾದ್ಯತೇ ॥ ೧೮</p>
	<p>ಶ್ರುತಂ ತೇ ಪೂರ್ವಮೇತದ್ಧಿ ಮಯಾಸರ್ವಂ ಸುರೈಃ ಸಹ ।ದಿವ್ಯಮದ್ಭುತರೂಪಂ ಚಸತ್ಯವಾಕ್ಯಮನಾವೃತಮ್ ॥ ೧೯</p>
	<p>ಸ ತ್ವಂ ಪುರುಷಶಾರ್ದೂಲ ಧರ್ಮೇಣಸುಸಮಾಹಿತಃ ।ಶೇಷಂ ಭವಿಷ್ಯಂ ಕಾಕುತ್ಸ್ಥ ಕಾವ್ಯಂರಾಮಾಯಣಂ ಶೃಣು ॥ ೨೦</p>
	<p>ಉತ್ತರಂ ನಾಮ ಕಾವ್ಯಸ್ಯ ಶೇಷಮತ್ರಮಹಾಯಶಃ ।ತಚ್ಛ್ರುಣುಷ್ವ ಮಹಾತೇಜ ಋಷಿಭಿಃ ಸಾರ್ಧಮುತ್ತಮಮ್ ॥ ೨೧</p>
	<p>ನ ಖಲ್ವನ್ಯೇನ ಕಾಕುತ್ಸ್ಥ ಶ್ರೋತವ್ಯಮಿದಮುತ್ತಮಮ್ ।ಪರಮಂ ಋಷಿಣಾ ವೀರ ತ್ವಯ್ಯೇವರಘುನಂದನ ॥ ೨೨</p>
	<p>ಏತಾವದುಕ್ತ್ವಾ ವಚನಂ ಬ್ರಹ್ಮಾ ತ್ರಿಭುವನೇಶ್ವರಃ ।ಜಗಾಮ ತ್ರಿದಿವಂ ದೇವೋ ದೇವೈಃ ಸಹಸಬಾಂಧವೈಃ ॥ ೨೩</p>
	<p>ಯೇ ಚ ತತ್ರ ಮಹಾತ್ಮಾನ ಋಷಯೋಬ್ರಾಹ್ಮಲೌಕಿಕಾಃ ।ಬ್ರಹ್ಮಣಾ ಸಮನುಜ್ಞಾತಾ ನ್ಯವರ್ತಂತಮಹೌಜಸಃ ॥ ೨೪</p>
	<p>ಉತ್ತರಂ ಶ್ರೋತುಮನಸೋ ಭವಿಷ್ಯಂಯಚ್ಚ ರಾಘವೇ ।ತತೋ ರಾಮಃ ಶುಭಾಂ ವಾಣೀಂದೇವದೇವೇನ ಭಾಷಿತಾಮ್ ॥ ೨೫</p>
	<p>ಶ್ರುತ್ವಾ ಪರಮತೇಜಸ್ವೀವಾಲ್ಮೀಕಿಮಿದಮಬ್ರವೀತ್​ ।ಭಗವನ್​ ಶ್ರೋತುಮನಸ ಋಷಯೋಬ್ರಾಹ್ಮಲೌಕಿಕಾಃ ॥ ೨೬</p>
	<p>ಭವಿಷ್ಯದುತ್ತರಂ ಯನ್ಮೇಶ್ವೋಭೂತೇ ಸಂಪ್ರವರ್ತತಾಮ್ ।ಏವಂ ವಿನಿಶ್ಚಯಂ ಕೃತ್ವಾ ಸಂಪ್ರಗೃಹ್ಯಕುಶೀಲವೌ ॥ ೨೭</p>
	<p>ತಂ ಜನೌಘಂ ವಿಸೃಜ್ಯಾಥಪರ್ಣಶಾಲಾಮುಪಾಗಮತ್​ ।ತಾಮೇವ ಶೋಚತಃ ಸೀತಾಂ ಸಾವ್ಯತೀಯಾಯ ಶರ್ವರೀ ॥ ೨೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟನವತಿತಮಃ ಸರ್ಗಃ</p>
	
	
	<p>ಏಕೋನಶತತಮಃ ಸರ್ಗಃಕೌಸಲ್ಯಾದಿಕಾಲಧರ್ಮಃ೨೦ ಶ್ಲೋಕಗಳು</p>
	<p>ರಜನ್ಯಾಂ ತು ಪ್ರಭಾತಾಯಾಂ ಸಮಾನೀಯಮಹಾಮುನೀನ್​ ।ಗೀಯತಾಮವಿಶಂಕಾಭ್ಯಾಂ ರಾಮಃ ಪುತ್ರಾವುವಾಚ ಹ ॥ ೧</p>
	<p>ತತಃ ಸಮುಪವಿಷ್ಟೇಷು ಬ್ರಹ್ಮರ್ಷಿಷುಮಹಾತ್ಮಸು ।ಭವಿಷ್ಯದುತ್ತರಂ ಕಾವ್ಯಂ ಜಗತುಸ್ತೌಕುಶೀಲವೌ ॥ ೨</p>
	<p>ಪ್ರವಿಷ್ಟಾಯಾಂ ತು ಸೀತಾಯಾಂ ಭೂತಲಂಸತ್ಯಸಂಪದಾ ।ತಸ್ಯಾವಸಾನೇ ಯಜ್ಞಸ್ಯ ರಾಮಃ ಪರಮದುರ್ಮನಾಃ ॥ ೩</p>
	<p>ಅಪಶ್ಯಮಾನೋ ವೈದೇಹೀಂ ಮೇನೇ ಶೂನ್ಯಮಿದಂ ಜಗತ್​ ।ಶೋಕೇನ ಪರಮಾಯಸ್ತೋ ನ ಶಾಂತಿಃ ಮನಸಾಗಮತ್​ ॥ ೪</p>
	<p>ವಿಸೃಜ್ಯ ಪಾರ್ಥಿವಾನ್​ಸರ್ವಾನ್ನೃಕ್ಷವಾನರರಾಕ್ಷಸಾನ್​ ।ಜನೌಘಂ ವಿಪ್ರಮುಖ್ಯಾನಾಂ ವಿತ್ತಪೂರ್ವಂವಿಸೃಜ್ಯ ಚ ॥ ೫</p>
	<p>ಏವಂ ಸಮಾಪ್ಯ ಯಜ್ಞಂ ತು ವಿಧಿವತ್​ ಸ ತುರಾಘವಃ । ತತೋ ವಿಸೃಜ್ಯ ತಾನ್​ ಸರ್ವಾನ್​ ರಾಮೋರಾಜೀವಲೋಚನಃ ॥ ೬</p>
	<p>ಹೃದಿ ಕೃತ್ವಾ ತದಾ ಸೀತಾಮಯೋಧ್ಯಾಂ ಪ್ರವಿವೇಶ ಹ ।ಇಷ್ಟಯಜ್ಞೋ ನರಪತಿಃ ಪುತ್ರದ್ವಯಸಮನ್ವಿತಃ ॥</p>
	<p>ನ ಸೀತಾಯಾಃ ಪರಾಂ ಭಾರ್ಯಾಂ ವವ್ರೇ ಸರಘುನಂದನಃ ।ಯಜ್ಞ ಯಜ್ಞೇ ಚ ಪತ್ನ್ಯರ್ಥಂ ಜಾನಕೀಕಾಂಚನೀ ಭವತ್​ ॥ ೮</p>
	<p>ದಶ ವರ್ಷಸಹಸ್ರಾಣಿವಾಜಿಮೇಧಾನಥಾಕರೋತ್​ ।ವಾಜಪೇಯಾನ್​ ದಶಗುಣಾಂಸ್ತಥಾಬಹುಸುವರ್ಣಕಾನ್​ ॥ ೯</p>
	<p>ಅಗ್ನಿಷ್ಟೋಮಾತಿರಾತ್ರಾಭ್ಯಾಂಗೋಸವೈಶ್ಚ ಮಹಾಧನೈಃ ।ಈಜೇ ಕ್ರತುಭಿರನ್ಯೈಶ್ಚ ಸಶ್ರೀಮಾನಾಪ್ತದಕ್ಷಿಣೈಃ ॥ ೧೦</p>
	<p>ಏವಂ ಸ ಕಾಲಃ ಸುಮಹಾನ್​ ರಾಜ್ಯಸ್ಥಸ್ಯ ಮಹಾತ್ಮನಃ ।ಧರ್ಮೇ ಪ್ರಯತಮಾನಸ್ಯ ವ್ಯತೀಯಾದ್ರಾಘವಸ್ಯ ತು ॥ ೧೧</p>
	<p>ಅನುರಂಜಂತಿ ರಾಜಾನಮಹನ್ಯಹನಿರಾಘವಮ್ ।ಋಕ್ಷವಾನರರಕ್ಷಾಂಸಿ ಸ್ಥಿತಾ ರಾಮಸ್ಯ ಶಾಸನೇ ॥ ೧೨</p>
	<p>ಕಾಲೇ ವರ್ಷತಿ ಪರ್ಜನ್ಯಃ ಸುಭಿಕ್ಷಂ ವಿಮಲಾದಿಶಃ । ಹೃಷ್ಟಪುಷ್ಟಜನಾಕೀರ್ಣಂ ಪುರಂಜನಪದಸ್ತಥಾ ॥ ೧೩</p>
	<p>ನಾಕಾಲೇ ಮ್ರಿಯತೇ ಕಶ್ಚಿನ್ನ ವ್ಯಾಧಿಃ ಪ್ರಾಣಿನಾಂ ತಥಾ ।ನಾನರ್ಥೋ ವಿದ್ಯತೇ ಕಶ್ಚಿದ್ರಾಮೇ ರಾಜ್ಯಂಪ್ರಶಾಸತಿ ॥ ೧೪</p>
	<p>ಅಥ ದೀರ್ಘಸ್ಯ ಕಾಲಸ್ಯ ರಾಮಮಾತಾಯಶಸ್ವಿನಿ ।ಪುತ್ರಪೌತ್ರೈಃ ಪರಿವೃತಾಕಾಲಧರ್ಮಮುಪಾಗಮತ್​ ॥ ೧೫</p>
	<p>ಅನ್ವಿಯಾಯ ಸುಮಿತ್ರಾ ಚ ಕೈಕೇಯೀ ಚಯಶಸ್ವಿನೀ ।ಧರ್ಮಂ ಕೃತ್ವಾ ಬಹುವಿಧಂ ತ್ರಿದಿವೇಪರ್ಯವಸ್ಥಿತಾ ॥ ೧೬</p>
	<p>ಸರ್ವಾಃ ಪ್ರಮುದಿತಾಃ ಸ್ವರ್ಗೇ ರಾಜ್ಞಾ ದಶರಥೇನ ಚ ।ಸಮಾಗತಾ ಮಹಾಭಾಗಾಃ ಸರ್ವಧರ್ಮಂ ಚಲೇಭಿರೇ ॥ ೧೭</p>
	<p>ತಾಸಾಂ ರಾಮೋ ಮಹಾದಾನಂ ಕಾಲೇ ಕಾಲೇಪ್ರಯಚ್ಛತಿ ।ವಾತೄಣಾಮವಿಶೇಷೇಣ ಬ್ರಾಹ್ಮಣೇಷುತಪಸ್ವಿಷು ॥ ೧೮</p>
	<p>ಪಿತ್ರ್ಯಾಣಿ ಬ್ರಹ್ಮರತ್ನಾನಿ ಯಜ್ಞಾನ್​ಪರಮದುಸ್ತರಾನ್​ ।ಚಕಾರ ರಾಮೋ ಧರ್ಮಾತ್ಮಾ ಪಿತೄನ್​ಪರಮದುಸ್ತರಾನ್​ ॥ ೧೯</p>
	<p>ಏವಂ ವರ್ಷಸಹಸ್ರಾಣಿ ಬಹೂನ್ಯಥಯಯುಃ ಸುಖಮ್ । ಯಜ್ಞೈರ್ಬಹುವಿಧಂ ಧರ್ಮಂವರ್ಧಯಾನಸ್ಯ ಸರ್ವದಾ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋನಶತತಮಃ ಸರ್ಗಃ</p>
	
	
	<p>ಶತತಮಃ ಸರ್ಗಃಗಂಧರ್ವವಿಷಯವಿಜಯಯಾತ್ರಾ೨೫ ಶ್ಲೋಕಗಳು</p>
	<p>ಕಸ್ಯಚಿತ್ತ್ವಥ ಕಾಸ್ಯ ಯುಧಾಜಿತ್​ಕೇಕಯೋ ನೃಪಃ ।ಸ್ವಗುರುಂ ಪ್ರೇಷಯಾಮಾಸರಾಘವಾಯ ಮಹಾತ್ಮನೇ ॥ ೧</p>
	<p>ಗಾರ್ಗ್ಯಮಂಗಿರಸಃ ಪುತ್​ಂಬ್ರಹ್ಮರ್ಷಿಮಮಿತಪ್ರಭಮ್ ।ದಶ ಚಾಶ್ವಸಹಸ್ರಾಣೀಪ್ರೀತಿದಾನಮನುತ್ತಮಮ್ ॥</p>
	<p>ಕಂಬಲಾನಿ ಚ ರತ್ನಾನಿಚಿತ್ರವಸ್ತ್ರಮಥೋತ್ತಮಮ್ ।ರಾಮಾಯ ಪ್ರದದೌ ರಾಜಾಶುಭಾನ್ಯಾಭರಣಾನಿ ಚ ॥ ೩</p>
	<p>ಶ್ರುತ್ವಾ ತು ರಾಘವೋ ಧೀಮಾನ್​ಬ್ರಹ್ಮರ್ಷಿಂ ಗಾರ್ಗ್ಯಮಾಗತಮ್ ।ಮಾತುಲಸ್ಯಾಶ್ವಪತಿನಃ ಪ್ರಹಿತಂತನ್ಮಹದ್ಧನಮ್ ॥ ೪</p>
	<p>ಪ್ರತ್ಯುದ್ಗಮ್ಯ ಚ ಕಾಕುತ್ಸ್ಥ ಕ್ರೋಶಮಾತ್ರಂ ಸಹಾನುಜಃ ।ಗಾರ್ಗ್ಯಂ ಸಂಪೂಜಯಾಮಾಸ ಯಥಾಶಕ್ರೋ ಬೃಹಸ್ಪತಿಮ್ ॥ ೫</p>
	<p>ತಥಾ ಸಂಪೂಜ್ಯ ತಮೃಷಿಂ ತದ್ಧನಂಪ್ರತಿಗೃಹ್ಯ ಚ ।ಪೃಷ್ಟಾ ಪ್ರತಿಪದಂ ಸರ್ವಂ ಕುಶಲಂಮಾತುಲಸ್ಯ ಚ ॥ ೬</p>
	<p>ಉಪವಿಷ್ಟಂ ಮಹಾಭಾಗಂ ರಾಮಃ ಪ್ರಷ್ಟುಂಪ್ರಚಕ್ರಮೇ ।ಕಿಮಾಹ ಮಾತುಲೋ ವಾಕ್ಯಂ ಯದರ್ಥಂಭಗವಾನಿಹ ॥ ೭</p>
	<p>ಪ್ರಾಪತೋ ವಾಕ್ಯವಿದಾಂ ಶ್ರೇಷ್ಠಃ ಸಾಕ್ಷಾದಿವ ಬೃಹಸ್ಪತಿಃ ।ರಾಮಸ್ಯ ಭಾಷಿತಂ ಶ್ರುತ್ವಾ ಮಹರ್ಷಿಃ ಕಾರ್ಯವಿಸ್ತರಮ್ ॥ ೮</p>
	<p>ವಕ್ತುಮದ್ಭುತಸಂಕಾಶಂರಾಘವಾಯೋಪಚಕ್ರಮೇ ।ಮಾತುಲಸ್ತೇ ಮಹಾಬಾಹೋ ವಾಕ್ಯಮಾಹನರರ್ಷಭ ॥ ೯</p>
	<p>ಯುಧಾಜಿತ್​ ಪ್ರೀತಿಸಂಯುಕ್ತಂಶ್ರೂಯತಾಂ ಯದಿ ರೋಚತೇ ।ಅಯಂ ಗಂಧರ್ವವಿಷಯಃ ಫಲಮೂಲೋಪಶೋಭಿತಃ ॥ ೧೦</p>
	<p>ಸಿಂಧೋರುಭಯತಃ ಪಾರ್ಶೆ್ವÃ ದೇಶಃ ಪರಮಶೋಭನಃ ।ತಂ ಚ ರಕ್ಷಂತಿ ಗಂಧರ್ವಾಃ ಸಾಯುಧಾಯುದ್ಧಕೋವಿದಾಃ ॥ ೧೧</p>
	<p>ಶೈಲೂಷಸ್ಯ ಸುತಾ ವೀರ ತ್ರಿಕೂಟ್ಯೋವೈ ಮಹಾಬಲಾಃ ।ತಾನ್​ ವಿನಿರ್ಜಿತ್ಯ ಕಾಕುತ್ಸ್ಥ ಗಂಧರ್ವನಗರಂ ಶುಭಮ್ ॥ ೧೨</p>
	<p>ನಿವೇಶಯ ಮಹಾಬಾಹೋ ಸ್ವಪುರೇಸುಸಮಾಹಿತೇ ।ಅನ್ಯಸ್ಯ ನ ಗತಿಸ್ತತ್ರ ದೇಶಃ ಪರಮಶೋಭನಃ ॥ ೧೩</p>
	<p>ರೋಚತಾಂ ತೇ ಮಹಾಬಾಹೋ ನಾಹಂತ್ವಾಮಹಿತಂ ವದೇ ।ತಚ್ಛ್ರುತ್ವಾ ರಾಘವಃ ಪ್ರೀತೋಮಹರ್ಷೇರ್ಮಾತುಲಸ್ಯ ಚ ॥ ೧೪</p>
	<p>ಉವಾಚ ಬಾಢಮಿತ್ಯೇವ ಭರತಂಚಾನ್ವವೈಕ್ಷತ ।ಸೋಽಬ್ರವೀದ್ರಾಘವಃ ಪ್ರೀತಃ ಸಾಂಜಲಿಪ್ರಗ್ರಹೋ ದ್ವಿಜಮ್ ॥ ೧೫</p>
	<p>ಇಮೌ ಕುಮಾರೌ ತಂ ದೇಶಂ ಬ್ರಹ್ಮರ್ಷೇವಿಚರಿಷ್ಯತಃ ।ಭರತಸ್ಯಾತ್ಮಜೌ ವೀರೌ ತಕ್ಷಃ ಪುಷ್ಕಲ ಏವಚ॥ ೧೬</p>
	<p>ಮಾತುಲೇನ ಸುಗುಪ್ತೌ ತು ಧರ್ಮೇಣಸುಸಮಾಹಿತೌ ।ಭರತಂ ಚಾಗ್ರತಃ ಕೃತ್ವಾ ಕುಮಾರೌಸಬಲಾನುಗೌ ॥ ೧೭</p>
	<p>ನಿಹತ್ಯ ಗಂಧರ್ವಸುತಾನ್​ ದ್ವೇ ಪುರೇವಿಭಜಿಷ್ಯತಃ ।ನಿವೇಶ್ಯ ತೇ ಪುರವರೇ ಆತ್ಮಜೌಸಂನಿವೇಶ್ಯ ಚ ॥ ೧೮</p>
	<p>ಆಗಮಿಷ್ಯತಿ ಮೇ ಭೂಯಃ ಸಕಾಶಮತಿಧಾರ್ಮಿಕಃ ।ಬ್ರಹರ್ಷಿಮೇವಮುಕ್ತಾ ತು ಭರತಂ ಸಬಲಾನುಗಮ್ ॥ ೧೯</p>
	<p>ಆಜ್ಞಾಪಯಾಮಾಸ ತದಾ ಕುಮಾರೌಚಾಭ್ಯಷೇಚಯತ್​ ।ನಕ್ಷತ್ರೇಣ ಚ ಸೌಮ್ಯೇನಪುರಸ್ಕೃತ್ಯಾಂಗಿರಃಸುತಮ್ ॥ ೨೦</p>
	<p>ಭರತಃ ಸಹ ಸೈನ್ಯೇನ ಕುಮಾರಾಭ್ಯಾಂವಿನಿರ್ಯಯೌ ।ಸಾ ಸೇನಾ ಶಕ್ರಯುಕ್ತೇವನಗರಾನ್ನಿರ್ಯಯಾವಥ ॥ ೨೧</p>
	<p>ರಾಘವಾನುಗತಾ ದೂರಂ ದುರಾಧರ್ಷಾ ಸುರೈರಪಿ ।ಮಾಂಸಾದಾನಿ ಚ ಸತ್ತ್ವಾನಿ ರಕ್ಷಾಂಸಿ ಸುಮಹಾಂತಿ ಚ ॥ ೨೨</p>
	<p>ಅನುಜಗ್ಮುರ್ಹಿ ಭರತಂ ರುಧಿರಸ್ಯ ಪಿಪಾಸಯಾ ।ಭೂತಗ್ರಾಮಾಶ್ಚ ಬಹವೋಮಾಂಸಭಕ್ಷ್ಯಾಃ ಸುದಾರುಣಾಃ ॥ ೨೩</p>
	<p>ಗಂಧರ್ವಪುತ್ರಮಾಂಸಾನಿಭೋಕ್ತುಕಾಮಾಃ ಸಹಸ್ರಶಃ ।ಸಿಂಹವ್ಯಾಘ್ರವರಾಹಾಣಾಂ ಖೇಚರಾಣಾಂ ಚಪಕ್ಷಿಣಾಮ್ ॥ ೨೪</p>
	<p>ಬಹೂನಿ ವೈ ಸಹಸ್ರಾಣಿ ಸೇನಾಯಾಯಯುರಗ್ರತಃ ।ಅಧ್ಯರ್ಧಮಾಸಮುಷಿತಾ ಪಥಿ ಸೇನಾನಿರಾಮಯಾ ॥ ೨೫</p>
	<p>ಹೃಷ್ಟಪುಷ್ಟಜನಾಕೀರ್ಣಂ ಕೇಕಯಂಸಮುಪಾಗಮತ್​ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಶತತಮಃ ಸರ್ಗಃ</p>
	
	
	<p>ಏಕೋತ್ತರಶತತಮಃ ಸರ್ಗಃತಕ್ಷಪುಷ್ಕಲನಿವೇಶಃ೧೮ ಶ್ಲೋಕಗಳು</p>
	<p>ಶ್ರುತ್ವಾ ಸೇನಾಪತಿಂ ಪ್ರಾಪ್ತಂ ಭರತಂಕೇಕಯಾಧಿಪಃ ।ಯುಧಾಜಿದ್ಗಾರ್ಗ್ಯಸಹಿತಂ ಪರಾಂಪ್ರೀತಿಮುಪಾಗಮತ್​ ॥ ೧</p>
	<p>ಸ ನಿರ್ಯಯೌ ಜನೌಘೇನ ಮಹತಾಕೇಕಯಾಧಿಪಃ ।ತ್ವರಮಾಣೋಽಚಕ್ರಾಮ ಗಂಧರ್ವಾನ್​ಕಾಮರೂಪಿಣಃ ॥ ೨</p>
	<p>ಭರತಶ್ಚ ಯುಧಾಜಿಚ್ಚ ಸಮೇತೌಲಘುವಿಕ್ರಮೈಃ ।ಗಂಧರ್ವನಗರಿಂ ಪ್ರಾಪ್ತೌ ಸಬಲೌಸಪದಾನುಗೌ ॥ ೩</p>
	<p>ಶ್ರುತ್ವಾ ತು ಭರತಂ ಪ್ರಾಪ್ತಂಗಂಧರ್ವಾಸ್ತೇ ಸಮಾಗತಾಃ ।ಯೋದ್ಧುಕಾಮಾ ಮಹಾವೀರ್ಯಾ ವ್ಯನದನ್​ ವೈ ಸಮಂತತಃ ॥ ೪</p>
	<p>ತತಃ ಸಮಭವದ್ಯುದ್ಧಂ ತುಮುಲಂರೋಮಹರ್ಷಣಮ್ ।ಸಪ್ತರಾತ್ರಂ ಮಹಾಭೀಮಂ ನಚಾನ್ಯತರಯೋರ್ಜಯಃ ॥ ೫</p>
	<p>ಖಡ್ಗಶಕ್ತಿಧನುರ್ಗಾ್ರಹಾ ನದ್ಯಃ ಶೋಣಿತಸಂಸ್ರವಾಃ ।ನೃ ಕಲೇವರವಾಹಿನ್ಯಃ ಪ್ರವೃತ್ತಾಃ ಸರ್ವತೋ ದಿಶಮ್ ॥ ೬</p>
	<p>ತತೋ ರಾಮಾನುಜಃ ಕ್ರುದ್ಧಃ ಕಾಲಸ್ಯಾಸ್ತ್ರಂ ಸುದಾರುನಮ್ ।ಸಂವರ್ತಂ ನಾಮ ಭರತೋಗಂಧರ್ವೇಷ್ವಭ್ಯಚೋದಯತ್​ ॥ ೭</p>
	<p>ತೇ ಬದ್ಧಾಃ ಕಾಲಪಾಶೇನ ಸಂವರ್ತೇನವಿದಾರಿತಾಃ ।ಕ್ಷಣೇನಾಭಿಹತಾಸ್ತೇನ ತಿಸ್ರಃ ಕೋಟ್ಯೋ ಮಹಾತ್ಮನಾಮ್ ॥</p>
	<p>ತಂ ಘಾತಂ ಘೋರಸಂಕಾಶಂ ನ ಸ್ಮರಂತಿದಿವೌಕಸಃ ।ನಿಮೇಷಾಂತರಮಾತ್ರೇಣ ತಾದೃಶಾನಾಂಮಹಾತ್ಮನಾಮ್ ॥ ೯</p>
	<p>ಹತೇಷು ತೇಷು ಸರ್ವೇಷು ಭರತಃ ಕೈಕಯೀಸುತಃ ।ನಿವೇಶಯಾಮಾಸ ತದಾ ಸಮೃದ್ಧೇ ದ್ವೇಪುರೋತ್ತಮೇ ॥ ೧೦</p>
	<p>ತಕ್ಷಂ ತಕ್ಷಶಿಲಾಯಾಂ ತು ಪುಷ್ಕಲಂಪುಷ್ಕಲಾವತೇ ।ಗಂಧರ್ವದೇಶೇ ರುಚಿರೇಗಾಂಧಾರವಿಷಯೇ ಚ ಸಃ ॥ ೧೧</p>
	<p>ಧನರತ್ನೌಘಸಂಪೂರ್ಣೇಕಾನನೈರುಪಶೋಭಿತೇ ।ಅನ್ಯೋನ್ಯಸಂಘರ್ಷಕೃತೇ ಸ್ಪರ್ಧಯಾಗುಣವಿಸ್ತರೈಃ ॥ ೧೨</p>
	<p>ಉಭೇ ಸುರುಚಿರಪ್ರಖ್ಯೇವ್ಯವಹಾರೈರಕಿಲ್ಬಿಷೈಃ ।ಉದ್ಯಾನಯಾನಸಂಪೂರ್ಣೇಸುವಿಭಕ್ತಾಂತರಾಪಣೇ ॥</p>
	<p>ಉಭೇ ಪುರವರೇ ರಮ್ಯೇವಿಸ್ತರೈರುಪಶೋಭಿತೇ ।ಗೃಹಮುಖ್ಯೈಃ ಸುರುಚಿರೈರ್ವಿಮಾನಸಮವರ್ಣಿಭಿಃ ॥ ೧೪</p>
	<p>ಶೋಭಿತೇ ಶೋಭನೀಯೈಶ್ಚ ದೇವಾಯತನವಿಸ್ತರೈಃ ।ತಾಲೈಸ್ತಮಾಲೈಸ್ತಿಲಕೈರ್ಬಕುಲೈರುಪಶೋಭಿತೇ ॥ ೧೫</p>
	<p>ನಿವೇಶ್ಯ ಪಂಚಭಿರ್ವಷೆರ್ರ್ೈಭರತೋರಾಘವಾನುಜಃ ।ಪುನರಾಯಾನ್ಮಹಾಬಾಹುರಯೋಧ್ಯಾಂಕೈಕಯೀಸುತಃ ॥ ೧೬</p>
	<p>ಸೋಽಭಿವಾದ್ಯ ಮಹಾತ್ಮಾನಂಸಾಕ್ಷಾದ್ಧರ್ಮಮಿವಾಪರಮ್ ।ರಾಘವಂ ಭರತಃ ಶ್ರೀಮಾನ್​ ಬ್ರಹ್ಮಾಣಮಿವವಾಸವಃ ॥ ೧೭</p>
	<p>ಶಶಂಸ ಚ ಯಥಾವೃತ್ತಂಗಂಧರ್ವವಧಮುತ್ತಮಮ್ ।ನಿವೇಶನಂ ಚ ದೇಶಸ್ಯ ಶ್ರುತ್ವಾಪ್ರೀತೋಽಸ್ಯ ರಾಘವಃ ॥ ೧೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಏಕೋತ್ತರಶತತಮಃ ಸರ್ಗಃ</p>
	
	
	<p>ದ್ವ್ಯುತ್ತರಶತತಮಃ ಸರ್ಗಃಅಂಗಚಂದ್ರ ಕೇತುನಿವೇಶಃ ೧೭ ಶ್ಲೋಕಗಳು</p>
	<p>ತಚ್ಛ್ರುತ್ವಾ ಹರ್ಷಮಾಪೇದೇ ರಾಘವೋಭ್ರಾತೃಭಿಃ ಸಹ । ವಾಕ್ಯಂ ಚಾದ್ಭುತಸಂಕಾಶಂ ತದಾಪ್ರೋವಾಚ ಲಕ್ಷ್ಮಣಮ್ ॥ ೧</p>
	<p>ಇಮೌ ಕುಮಾರೌ ಸೌಮಿತ್ರೇ ತವಧರ್ಮವಿಶಾರದೌ ।ಅಂಗದಶ್ಚಂದ್ರಕೇತುಶ್ಚ ರಾಜ್ಯಾರ್ಥೇದೃಢವಿಕ್ರಮೌ ॥ ೨</p>
	<p>ಇಮೌ ರಾಜ್ಯೇಽಭಿಷೇಕ್ಷ್ಯಾಮಿ ದೇಶಃ ಸಾಧು ವಿಧೀಯತಾಮ್ ।ರಮಣೀಯೋ ಹ್ಯಸಂಬಾಧೋ ರಮೇತಾಂಯತ್ರ ಧನ್ವಿನೌ ॥ ೩</p>
	<p>ನ ರಾಜ್ಞಾ ಯತ್ರ ಪೀಡಾ ಸ್ಯಾನ್ನಾಶ್ರಮಾಣಾಂವಿನಾಶನಮ್ ।ನ ದೇಶೋ ದೃಶ್ಯತಾಂ ಸೌಮ್ಯನಾಪರಾಧ್ಯಮಹೇ ಯಥಾ ॥ ೪</p>
	<p>ತಥೋಕ್ತವತಿ ರಾಮೇ ತು ಭರತಃ ಪ್ರತ್ಯುವಾಚ ಹ ।ಅಯಂ ಕಾರುಪಥೋ ದೇಶೋರಮಣೀಯೋ ನಿರಾಮಯಃ ॥ ೫</p>
	<p>ನಿವೇಶ್ಯತಾಂ ತತ್ರ ಪುರುಮಂಗದಸ್ಯ ಮಹಾತ್ಮನಃ ।ಚಂದ್ರಕೇತೋಃ ಸುರುಚಿರಂಚಂದ್ರಕಾಂತಂ ನಿರಾಮಯಮ್ ॥ ೬</p>
	<p>ತದ್ವಾಕ್ಯಂ ಭರತೇನೋಕ್ತಂಪ್ರತಿಜಗ್ರಾಹ ರಾಘವಃ ।ತಂ ಚ ಕೃತ್ವಾ ವಶೇ ದೇಶಮಂಗದಸ್ಯ ನ್ಯವೇಶಯತ್​ ॥ ೭</p>
	<p><span>ಅಂಗದೀಯಾ ಪುರೀ ರಮ್ಯಾ ಹ್ಯಂಗದಸ್ಯ ನಿವೇಶಿತಾ । ರಮಣೀಯಾ ಸುಗುಪ್ತಾ ಚರಾಮೇಣಾಕ್ಲಿಷ್ಟಕರ್ಮಣಾ ॥ </span>೮</p>
	<p>ಚಂದ್ರಕೇತೋಸ್ತು ಮಲ್ಲಸ್ಯ ಮಲ್ಲಭೂಮ್ಯಾಂ ನಿವೇಶಿತಾ ।ಚಂದ್ರಕಾಂತೇತಿ ವಿಖ್ಯಾತಾ ದಿವ್ಯಾ ಸ್ವರ್ಗಪುರೀಯಥಾ ॥ ೯</p>
	<p>ತತೋ ರಾಮಃ ಪರಾಂ ಪ್ರೀತಿಂ ಲಕ್ಷ್ಮಣೋಭರತಸ್ತಥಾ ।ಯಯುರ್ಯುದ್ಧೇ ದುರಾಧರ್ಷಾ ಅಭಿಷೇಕಂ ಚ ಚಕ್ರಿರೇ ॥ ೧೦</p>
	<p>ಅಭಿಷಿಚ್ಯ ಕುಮಾರೌ ಸ ಪ್ರಸ್ಥಾಪಯತಿರಾಘವಃ ।ಅಂಗದಂ ಪಶ್ಚಿಮಾಂ ಭೂಮಿಂ ಚಂದ್ರಕೇತುಮುದಙ್ಮುಖಮ್ ॥ ೧೧</p>
	<p>ಅಂಗದಂ ಚಾಪಿಸೌಮಿತ್ರಿರ್ಲಕ್ಷ್ಮಣೋಽನುಜಗಾಮ ಹ ।ಚಂದ್ರಕೇತೋಸ್ತು ಭರತಃ ಪಾರ್ಷಿ್ಣಗ್ರಾಹೋ ಬಭೂವ ಹ ॥ ೧೨</p>
	<p>ಲಕ್ಷ್ಮಣಸ್ತ್ವಂಗದೀಯಾಯಾಂಸಂವತ್ಸರಮಥೋಷಿತಃ ।ಪುತ್ರೇ ಸ್ಥಿತೇ ದುರಾಧರ್ಷೇಹ್ಯಯೋಧ್ಯಾಂ ಪುನರಾಗಮತ್​ ॥ ೧೩</p>
	<p>ಭರತೋಽಪಿ ತಥೈವೋಷ್ಯಸಂವತ್ಸರಮತೋಽಧಿಕಮ್ ।ಅಯೋಧ್ಯಾಂ ಪುನರಾಗಮ್ಯ ರಾಮಪಾದಾವುಪಾಸ್ತ ಸಃ ॥ ೧೪</p>
	<p>ಉಭೌ ಸೌಮಿತ್ರಿಭರತೌರಾಮಪಾದಾವನುವ್ರತೌ । ಕಾಲಂ ಗತಮಪಿ ಸ್ನೇಹಾನ್ನಜಜ್ಞಾತೇಽತಿದಾರ್ಮಿಕೌ ॥ ೧೫</p>
	<p>ಏವಂ ವರ್ಷಸಹಸ್ರಾಣಿ ದಶ ತೇಷಾಂಯಯುಸ್ತದಾ ।ಧರ್ಮೇ ಪ್ರಯತಮಾನಾನಾಂ ಪೌರಕಾರ್ಯೇಷು ನಿತ್ಯದಾ ॥ ೧೬</p>
	<p>ವಿಹೃತ್ಯ ಕಾಲಂ ಪರಿಪೂರ್ಣಮಾನಸಾಃಶ್ರಿಯಾ ವೃತ ಧರ್ಮಪುರೇಸುಸಂಸ್ಥಿತಾಃ ।ತ್ರಯಃ ವೃತಾ ಇವ ದೀಪ್ತತೇಜಸೋಮಹಾಧ್ವರೇ ಸಾಧುಹುತಾಸ್ತ್ರಯೋಽಗ್ನಯಃ ॥ ೧೭</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದ್ಯ್ವುತ್ತರಶತತಮಃ ಸರ್ಗಃ</p>
	
	
	<p>ತ್ಯ್ರುತ್ತರಶತತಮಃ ಸರ್ಗಃಕಾಲಾಗಮನಮ್ ೧೭ ಶ್ಲೋಕಗಳು</p>
	<p>ಕಸ್ಯಚಿತ್ತ್ವಥ ಕಾಲಸ್ಯ ರಾಮೇಧರ್ಮಪಥೇ ಸ್ಥಿತೇ ।ಕಾಲಸ್ತಾಪಸರೂಪೇಣರಾಜದ್ವಾರಮುಪಾಗಮತ್​ ॥</p>
	<p>ಸೋಽಬ್ರವೀಲ್ಲಕ್ಷ್ಮಣಂ ವಾಕ್ಯಂಧೃತಿಮಂತಂ ಯಶಸ್ವಿನಮ್ ।ಮಾಂ ನಿವೇದಯ ರಾಮಾಯ ಸಂಪ್ರಾಪ್ತಂಕಾರ್ಯಗೌರವಾತ್​ ॥ ೨</p>
	<p>ದೂತೋಽಸ್ಮ್ಯತಿಬಲಸ್ಯಾಹಂಮಹರ್ಷೇರಮಿತೌಜಸಃ । ರಾಮಂ ದಿದೃಕ್ಷುರಾಯಾತಃ ಕಾರ್ಯೇಣ ಹಿಮಹಾಬಲ ॥ ೩</p>
	<p>ತಸ್ಯ ತದ್ವಚನಂ ಶ್ರುತ್ವಾಸೌಮಿತ್ರಿಸ್ತ್ವರಯಾನ್ವಿತಃ ।ನ್ಯವೇದಯತ ರಾಮಾಯ ತಾಪಸಂ ತಂಸಮಾಗತಮ್ ॥ ೪</p>
	<p>ಜಯಸ್ವ ರಾಮ ಧರ್ಮೇಣ ಉಭೌ ಲೋಕೌಮಹಾದ್ಯುತೇ ।ದೂತಸ್ತ್ವಾಂ ದ್ರಷ್ಟುಮಾಯಾತಸ್ತಪಸಾಭಾಸ್ಕರಪ್ರಭಃ ॥ ೫</p>
	<p>ತದ್ವಾಕ್ಯಂ ಲಕ್ಷ್ಮಣೇನೋಕ್ತಂ ಶ್ರುತ್ವಾ ರಾಮ ಉವಾಚ ಹ ।ಪ್ರವೇಶ್ಯತಾಂ ಮುನಿಸ್ತಾತ ಮಹೌಜಾಸ್ತಸ್ಯ ವಾಕ್ಯಧೃತ್​ ॥ ೬</p>
	<p>ಸೌಮಿತ್ರಿಸ್ತು ತಥೇತ್ಯುಕ್ತ್ವಾಪ್ರಾವೇಶಯತ ತಂ ಮುನಿಮ್ ।ಜ್ವಲಂತಮಿವ ತೇಜೋಭಿಃ ಪ್ರದಹಂತಮಿವಾಂಶುಭಿಃ ॥</p>
	<p>ಸೋಽಭಿಗಮ್ಯ ರಘುಶ್ರೇಷ್ಠಂದೀಪ್ಯಮಾನಂ ಸ್ವತೇಜಸಾ ।ಋಷಿರ್ಮಧುರಯಾ ವಾಚಾ ವರ್ಧಸ್ವೇತ್ಯಾಹರಾಘವಮ್ ॥ ೮</p>
	<p>ತಸ್ಮೈ ರಾಮೋ ಮಹಾತೇಜಾಃ ಪೂಜಾಮರ್ಘ್ಯಪುರೋಗಮಾಮ್ ।ದದೌ ಕುಶಲಮವ್ಯಗ್ರಂ ಪ್ರಷ್ಟುಮೇವೋಪಚಕ್ರಮೇ ॥ ೯</p>
	<p>ಪೃಷ್ಟಶ್ಚ ಕುಶಲಂ ತೇನ ರಾಮೇಣವದತಾಂ ವರಃ । ಆಸನೇ ಕಾಂಚನೇ ದಿವ್ಯೇ ನಿಷಸಾದಮಹಾಯಶಾಃ ॥ ೧೦</p>
	<p>ತಮುವಾಹ ತತೋ ರಾಮಃ ಸ್ವಾಗತಂ ತೇಮಹಾಮುನೇ ।ಪ್ರಾಪಯಸ್ವ ಚ ವಾಕ್ಯಾನಿ ಯತೋದೂತಸ್ತ್ವಮಾಗತಃ ॥ ೧೧</p>
	<p>ಚೋದಿತೋ ರಾಜಸಿಂಹೇನಮುನಿರ್ವಾಕ್ಯಮಭಾಷತ ।ದ್ವಂದ್ವಮೇತತ್​ ಪ್ರವಕ್ತವ್ಯಂ ಹಿತಂ ವೈಯದ್ಯಪೇಕ್ಷಸೇ ॥ ೧೨</p>
	<p>ಯಃ ಶೃಣೋತಿ ನಿರೀಕ್ಷೇದ್ಯಾ ಸ ವಧ್ಯೋಭವಿತಾ ತವ ।ಭವೇದ್ವೈ ಮುನಿಮುಖ್ಯಸ್ಯ ವಚನಂಯದ್ಯಪೇಕ್ಷಸೇ ॥ ೧೩</p>
	<p>ಸ ತಥೇತಿ ಪ್ರತಿಜ್ಞಾಯ ರಾಮೋಲಕ್ಷ್ಮಣಮಬ್ರವೀತ್​ ।ದ್ವಾರಿ ತಿಷ್ಠ ಮಹಾಬಾಹೋ ಪ್ರತಿಹಾರಂವಿಸರ್ಜಯ ॥ ೧೪</p>
	<p>ಸ ಮೇ ವಧ್ಯಃ ಖಲು ಭವೇತ್​ ಕಥಾಂದ್ವಂದ್ವಸಮೀರಿತಾಮ್ ।ಋಷೇರ್ಮಮ ಚ ಸೌಮಿತ್ರೇ ಪಶ್ಯೇದ್ವಾಶೃಣುಯಾಚ್ಚ ಯಃ ॥ ೧೫</p>
	<p>ತತೋ ನಿಕ್ಷಿಪ್ಯ ಕಾಕುತ್ಸ್ಥೋ ಲಕ್ಷ್ಮಣಂದ್ವಾರಿ ಸಂಗ್ರಹಮ್ ।ತಮುವಾಚ ಮುನೇ ವಾಕ್ಯಂ ಕಥಯಸ್ವೇತಿ ರಾಘವಃ ॥ ೧೬</p>
	<p>ಯತ್ತೇ ಮುನೀಷಿತಂ ವಾಕ್ಯಂ ಯೇನ ವಾಸಿ ಸಮಾಹಿತಃ । ಕಥಯಸ್ವಾವಿಶಂಕಸ್ತ್ವಂ ಮಮಾಪಿ ಹೃದಿವರ್ತತೇ ॥ ೧೭</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ತ್ರ್ಯುತ್ತರಶತತಮಃ ಸರ್ಗಃ</p>
	
	
	<p>ಚತುರುತ್ತರಶತತಮಃ ಸರ್ಗಃಪಿತಾಮಹವಾಕ್ಯಕಥನಮ್೧೯ ಶ್ಲೋಕಗಳು</p>
	<p>ಶೃಣು ರಾಜನ್​ ಮಹಾಸತ್ತ್ವಯದರ್ಥಮಹಮಾಗತಃ ।ಪಿತಾಮಹೇನ ದೇವೇನ ಪ್ರೇಷಿತೋಽಸ್ಮಿ ಮಹಾಬಲ ॥ ೧</p>
	<p>ತವಾಹಂ ಪೂರ್ವಸದ್ಭಾವೇ ಪುತ್ರಃ ಪುರಪುರಂಜಯ ।ಮಾಯಾಸಂಭಾವಿತೋ ವೀರ ಕಾಲಃ ಸರ್ವಸಮಾಹರಃ ॥ ೨</p>
	<p>ಪಿತಾಮಹಶ್ಚ ಭಗವಾನಾಹ ಲೋಕಪತಿಃ ಪ್ರಭುಃ ।ಸಮಯಸ್ತೇ ಕೃತಃ ಸೌಮ್ಯ ಲೋಕಾನ್​ಪರಿರಕ್ಷಿತುಮ್ ॥ ೩</p>
	<p>ಸಂಕ್ಷಿಪ್ಯ ಹಿ ಪುರಾ ಲೋಕಾನ್​ ಮಾಯಯಾಸ್ವಯಮೇವ ಹಿ ।ಮಹಾರ್ಣವೇ ಶಯಾನೋಽಪ್ಸು ಮಾಂ ತ್ವಂಪೂರ್ವಮಜೀವನಃ ॥ ೪</p>
	<p>ಭೋಗವಂತಂ ತತೋ ನಾಗಮನಂತಮುದಕೇಶಯಮ್ ।ಮಾಯಯಾ ಜನಯಿತ್ವಾ ತ್ವಂ ದ್ವೌ ಚ ಸತ್ತ್ವೌ ಮಹಾಬಲೌ ॥ ೫</p>
	<p>ಮಧುಂ ಚ ಕೈಟಭಂ ಚೈವ ಯಯೋರಸ್ಥಿ ಚಯೈರ್ವೃತಾ ।ಇಯಂ ಪರ್ವತಸಂಬಾಧಾ ಮೇದಿನೀಚಾಭವತ್ತದಾ ॥ ೬</p>
	<p>ಪದ್ಮೇ ದಿವ್ಯೇರ್ಕಸಂಕಾಶೇನಾಭ್ಯಾಮುತ್ಪಾದ್ಯ ಮಾಮಪಿ ।ಪ್ರಾಜಾಪತ್ಯಂ ತ್ವಯಾ ಕರ್ಮ ಮಯಿ ಸರ್ವಂ ನಿವೇಶಿತಮ್ ॥ ೭</p>
	<p>ಸೋಽಹಂ ಸಂನ್ಯಸ್ತಭಾರೋ ಹಿತ್ವಾಮುಪಾಸೇ ಜಗತ್ಪತಿಮ್ ।ರಕ್ಷಾಂ ವಿಧತ್ಸ್ವ ಭೂತೇಷು ಮಮತೇಜಸ್ಕರೋ ಭವಾನ್​ ॥ ೮</p>
	<p>ತತಸ್ತ್ವಮಪಿ ದುರ್ಧರ್ಷಾತ್ತಸ್ಮಾದ್ಭಾವಾತ್​ಸನಾತವತ್​ ।ರಕ್ಷಾರ್ಥಂ ಸರ್ವಭೂತಾನಾಂವಿಷ್ಣುತ್ವಮುಪಜಗ್ಮಿವಾನ್​ ॥ ೯</p>
	<p>ಆದಿತ್ಯಾಂ ವೀರ್ಯವಾನ್​ ಪುತ್ರೋಭ್ರಾತೃಣಾಂ ವೀರ್ಯವರ್ಧನಃ ।ಸಮುತ್ಪನ್ನೇಷು ಕೃತ್ಯೇಷು ತೇಷಾಂಸಾಹ್ಯಾಯ ಕಲ್ಪಸೇ ॥ ೧೦</p>
	<p>ಸ ತ್ವಂ ವಿತ್ರಾಸ್ಯಮಾನಾಸು ಪ್ರಜಾಸುಜಗತಾಂ ವರ ।ರಾವಣಸ್ಯ ವಧಾಕಾಂಕ್ಷೀ ಮಾನುಷೇಷುಮನೋಽದಧಾಃ ॥ ೧೧</p>
	<p>ದಶ ವರ್ಷಸಹಸ್ರಾಣಿ ದಶ ವರ್ಷಶತಾನಿ ಚ।ಕೃತ್ವಾ ವಾಸಸ್ಯ ನಿಯತಿಂಸ್ವಯಮೇವಾತ್ಮನಾ ಪುರಾ ॥೧೨</p>
	<p><span> ಸ ತ್ವಂ ಮನೋಮಯಃ ಪುತ್ರಃ ಪೂರ್ಣಾಯುರ್ಮಾನುಷೇಷ್ವಿಹ ।ಕಾಲೋಽಯಂ ತೇ ನರಶ್ರೇಷ್ಠ ಸಮೀಪಮುಪವರ್ತಿತುಮ್ ॥ </span>೧೩</p>
	<p>ಯದಿ ಭೂಯೋ ಮಹಾರಾಜ ಪ್ರಜಾಇಚ್ಛಸ್ಯುಪಾಸಿತುಮ್ ।ವಸ ವಾ ವೀರ ಭದ್ರಂ ತೇ ಏವಮಾಹಪಿತಾಮಹಃ ॥ ೧೪</p>
	<p>ಅಥವಾ ವಿಜಿಗೀಷಾ ತೇ ಸುರಲೋಕಾಯರಾಘವ ।ಸನಾಥಾ ವಿಷ್ಣುನಾ ದೇವಾ ಭವಂತುವಿಗತಜ್ವರಾಃ ॥ ೧೫</p>
	<p>ಶ್ರುತ್ವಾ ಪಿತಾಮಹೇನೋಕ್ತಂ ವಾಕ್ಯಂಕಾಲಸಮೀರಿತಮ್ ।ರಾಘವಃ ಪ್ರಹಸನ್​ ವಾಕ್ಯಂಸರ್ವಸಂಹಾರಮಬ್ರವೀತ್​ ॥ ೧೬</p>
	<p>ಶ್ರುತ್ವಾ ಮೆ ದೇವದೇವಸ್ಯ ವಾಕ್ಯಂಪರಮಮದ್ಭುತಮ್ ।ಪ್ರೀತಿರ್ಹಿ ಮಹತಿ ಜಾತಾ ತವಾಗಮನಸಂಭವಾ॥ ೧೭</p>
	<p>ತ್ರಯಾಣಾಮಪಿ ಲೋಕಾನಾಂ ಕಾರ್ಯಾರ್ಥಂಮಮ ಸಂಭವಃ ।ಭದ್ರಂ ತೇಽಸ್ತು ಗಮಿಷ್ಯಾಮಿ ಯತಏವಾಹಮಾಗತಃ ॥ ೧೮</p>
	<p>ಹೃದ್ಗತೋ ಹ್ಯಸಿ ಸಂಪ್ರಾಪ್ತೋ ನ ಮೇತತ್ರ ವಿಚಾರಣಾ ।ಮಯಾ ಹಿ ಸರ್ವಕೃತ್ಯೇಷು ದೇವಾನಾಂವಶವರ್ತಿನಾ ॥ ೧೯</p>
	<p>ಸ್ಥಾತವ್ಯಂ ಸರ್ವಸಂಹಾರ ಯಥಾ ಹ್ಯಾಹಪಿತಾಮಹ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಚತುರುತ್ತರಶತತಮಃ ಸರ್ಗಃ</p>
	
	
	<p>ಪಂಚೋತ್ತರಶತತಮಃ ಸರ್ಗಃದುರ್ವಾಸೋಽಭಿಗಮಃ೧೮ ಶ್ಲೋಕಗಳು</p>
	<p>ತಥಾ ತಯೋಃ ಸಂವದತೋರ್ದುರ್ವಾಸಾಭಗವಾನೃಷಿಃ ।ರಾಮಸ್ಯ ದರ್ಶನಾಕಾಂಕ್ಷೀರಾಜದ್ವಾರಮುಪಾಗಮತ್​ ॥</p>
	<p>ಸೋಽಭಿಗಮ್ಯ ತು ಸೌಮಿತ್ರಿಮುವಾಚಋಷಿಸತ್ತಮಃ ।ರಾಮಂ ದರ್ಶಯ ಮೇ ಶೀಘ್ರಂ ಪುರಾಮೇರ್ಽಥೋಽತಿವರ್ತತೇ ॥ ೨</p>
	<p>ಮುನೇಸ್ತು ಭಾಷಿತಂ ಶ್ರುತ್ವಾ ಲಕ್ಷ್ಮಣಃಪರವೀರಹಾ ।ಅಭಿವಾದ್ಯ ಮಹಾತ್ಮಾನಂ ವಾಕ್ಯಮೇತದುವಾಚ ಹ ॥ ೩</p>
	<p>ಕಿಂ ಕಾರ್ಯಂಬ್ರೂಹಿ ಭಗವನ್​ ಕೋ ವಾರ್ಥಃ ಕಿಂ ಕರೋಮ್ಯಹಂ ।ವ್ಯಗ್ರೋ ಹಿ ರಾಘವೋ ಬ್ರಹ್ಮನ್​ಮುಹೂರ್ತಂ ಪ್ರತಿಪಾಲ್ಯತಾಮ್ ॥ ೪</p>
	<p>ತಚ್ಛ್ರುತ್ವಾ ಋಷಿಶಾರ್ದೂಲಃ ಕ್ರೋಧೇನಕಲುಷೀಕೃತಃ ।ಉವಾಚ ಲಕ್ಷ್ಮಣಂ ವಾಕ್ಯಂ ನಿರ್ದಹನ್ನಿವ ಚಕ್ಷುಷಾ ॥ ೫</p>
	<p>ಅಸ್ಮಿನ್​ ಕ್ಷಣೇ ಮಾಂ ಸೌಮಿತ್ರೇ ರಾಮಾಯಪ್ರತಿವೇದಯ ।ಅಸ್ಮಿನ್​ ಕ್ಷಣೇ ಮಾಂ ಸೌಮಿತ್ರೇನಿವೇದಯಸೇ ಯದಿ ॥ ೬</p>
	<p>ವಿಷಯಂ ತ್ವಾಂ ಪುರಂ ಚೈವ ಶಪಿಷ್ಯೇರಾಘವಂ ತಥಾ ।ಭರತಂ ಚೈವ ಸೌಮಿತ್ರೇ ಯುಷ್ಮಾಕಂಯಾ ಚ ಸಂತತಿಃ ॥ ೭</p>
	<p>ನ ಹಿ ಶಕ್ಷ್ಯಾಮ್ಯಹಂ ಭೂಯೋ ಮನ್ಯುಂ ಧಾರಯಿತುಂ ಹೃದಿ ।ತಚ್ಛ್ರುತ್ವಾ ಘೋರಸಂಕಾಶಂ ವಾಕ್ಯಂತಸ್ಯ ಮಹಾತ್ಮನಃ ॥ ೮</p>
	<p>ಚಿಂತಯಾಮಾಸ ಮನಸಾ ತಸ್ಯ ವಾಕ್ಯಸ್ಯ ನಿಶ್ಚಯಮ್ ।ಏಕಸ್ಯ ಮರಣಂ ಮೇಽಸ್ತು ಮಾಭೂತ್​ಸರ್ವವಿನಾಶನಮ್ ॥ ೯</p>
	<p>ಇತಿ ಬುದ್ಧ್ಯಾ ವಿನಿಶ್ಚಿತ್ಯ ರಾಘವಾಯನ್ಯವೇದಯತ್​ ।ಲಕ್ಷ್ಮಣಸ್ಯ ವಚಃ ಶ್ರುತ್ವಾ ರಾಮಃ ಕಾಲಂವಿಸೃಜ್ಯ ಚ ॥ ೧೦</p>
	<p>ನಿಃಸೃತ್ಯ ತ್ವರಿತಂ ರಾಜಾ ಅತ್ರೇಃ ಪುತ್ರಂದದರ್ಶ ಹ ।ಸೋಽಭಿವಾದ್ಯ ಮಹಾತ್ಮಾನಂ ಜ್ವಲಂತಮಿವತೇಜಸಾ ॥ ೧೧</p>
	<p>ಕಿಂ ಕಾರ್ಯಮಿತಿ ಕಾಕುತ್ಸ್ಥಃ ಕೃತಾಂಜಲಿರಭಾಷತ ।ತದ್ವಾಕ್ಯಂ ರಾಘವೇಣೋಕ್ತಂ ಶ್ರುತ್ವಾಮುನಿವರಃ ಪ್ರಭುಮ್ ॥ ೧೨</p>
	<p>ಪ್ರತ್ಯಾಹ ರಾಮಂ ದುರ್ವಾಸಾಃ ಶ್ರೂಯತಾಂ ಧರ್ಮವತ್ಸಲ ।ಅದ್ಯ ವರ್ಷಸಹಸ್ರಸ್ಯ ಸಮಾಪ್ತಿಸ್ತಪಸೋಮಮ ॥ ೧೩</p>
	<p>ಸೋಽಹಂ ಭೋಜನಮಿಚ್ಛಾಮಿ ಯಥಾಸಿದ್ಧಂತವಾನಘ ।ತಚ್ಛ್ರುತ್ವಾ ವಚನಂ ರಾಜಾ ರಾಘವಃ ಪ್ರೀತಮಾನಸಃ ॥ ೧೪</p>
	<p>ಭೋಜನಂ ಮುನಿಮಾಖ್ಯಾಯ ಯಥಾಸಿದ್ಧಮುಪಾಹರತ್​ ।ಸ ತು ಭುಕ್ತ್ವಾ ಮುನಿಶ್ರೇಷ್ಠಸ್ತದನ್ನಮೃತೋಪಮಮ್ ॥ ೧೫</p>
	<p>ಸಾಧು ರಾಮೇತಿ ಸಂಭಾಷ್ಯ ಸ್ವಮಾಶ್ರಮಮುಪಾಗಮತ್​ ।ತಸ್ಮಿನ್​ ಗತೇ ಮುನಿವರೇ ಸ್ವಾಶ್ರಮಂಲಕ್ಷ್ಮಣಾಗ್ರಜಃ ॥ ೧೬</p>
	<p>ಸಂಸ್ಮೃತ್ಯ ಕಾಲವಾಕ್ಯಾನಿ ತತೋದುಃಖಮುಪಾಗಮತ್​ ।ದುಃಖೇನ ಚ ಸುಸಂತಪ್ತಃ ಸ್ಮೃತ್ವಾತದ್ಘೋರದರ್ಶನಮ್ ॥ ೧೭</p>
	<p>ಅವಾಙ್ಮುಖೋ ದೀನಮನಾ ವ್ಯಾಹರ್ತುಂ ನ ಶಶಾಕ ಹ ।ತತೋ ಬುದ್ಧ್ಯಾ ವಿನಿಶ್ಚಿತ್ಯ ಕಾಲವಾಕ್ಯಾನಿರಾಘವಃ ॥ ೧೮</p>
	<p>ನೈತದಸ್ತೀತಿ ನಿಶ್ಚಿತ್ಯ ತೂಷ್ಣೀಮಾಸೀನ್ಮಹಾಯಶಾಃ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಪಂಚೋತ್ತರಶತತಮಃ ಸರ್ಗಃ</p>
	
	
	<p>ಷಡುತ್ತರಶತತಮಃ ಸರ್ಗಃಲಕ್ಷ್ಮಣಪರಿತ್ಯಾಗಃ೧೮ ಶ್ಲೋಕಗಳು</p>
	<p>ಅವಾಙ್ಮುಖಮಥೋ ದೀನಂ ದೃಷ್ಟ್ವಾಸೋಮಮಿವಾಪ್ಲುತಮ್ ।ರಾಘವಂ ಲಕ್ಷ್ಮಣೋ ವಾಕ್ಯಂ ಹೃಷ್ಟೋಮಧುರಮಬ್ರವೀತ್​ ॥ ೧</p>
	<p>ನ ಸಂತಾಪಂ ಮಹಾಬಾಹೋ ಮದರ್ಥಂಕರ್ತುಮರ್ಹಸಿ ।ಪೂರ್ವನಿರ್ಮಾಣಬುದ್ಧಾ ಹಿ ಕಾಲಸ್ಯ ಗತಿರೀದೃಶೀ ॥ ೨</p>
	<p>ಜಹಿ ಮಾಂ ಸೌಮ್ಯ ವಿಸ್ರಬ್ಧಂ ಪ್ರತಿಜ್ಞಾಂಪರಿಪಾಲಯ ।ಹೀನಪ್ರತಿಜ್ಞಾಃ ಕಾಕುತ್ಸ್ಥ ಪ್ರಯಾಂತಿ ನರಕಂ ನರಾಃ ॥ ೩</p>
	<p>ಯದಿ ಪ್ರೀತಿರ್ಮಹಾರಾಜಯದ್ಯನುಗ್ರಾಹ್ಯತಾ ಮಯಿ ।ಜಹಿ ಮಾಂ ನಿರ್ವಿಶಂಕಸ್ತ್ವಂ ಧರ್ಮಂವರ್ಧಯ ರಾಘವ ॥ ೪</p>
	<p>ಲಕ್ಷ್ಮಣೇನ ತಥೋಕ್ತಸ್ತು ರಾಮಃ ಪ್ರಚಲಿತೇಂದ್ರಿಯಃ ।ಮಂತ್ರಿಣಃ ಸಮುಪಾನೀಯ ತಥೈವ ಚಪುರೋಧಸಮ್ ॥ ೫</p>
	<p>ಅಬ್ರವೀಚ್ಚ ತದಾ ವೃತ್ತಂ ತೇಷಾಂ ಮಧ್ಯೇಸ ರಾಘವಃ ।ದುರ್ವಾಸೋಽಭಿಗಮಂ ಚೈವ ಪ್ರತಿಜ್ಞಾಂತಾಪಸಸ್ಯ ಚ ॥ ೬</p>
	<p>ತಚ್ಛ್ರುತ್ವಾ ಮಂತ್ರಿಣಃ ಸರ್ವೇಸೋಪಾಧ್ಯಾಯಾಃ ಸಮಾಸತ ।ವಸಿಷ್ಠಸ್ತು ಮಹಾತೇಜಾವಾಕ್ಯಮೇತದುವಾಚ ಹ ॥ ೭</p>
	<p>ದೃಷ್ಟಮೇತನ್ಮಹಾಬಾಹೋ ಕ್ಷಯಂ ತೇರೋಮಹರ್ಷಣಮ್ । ಲಕ್ಷ್ಮಣೇನ ವಿಯೋಗಶ್ಚ ತವ ರಾಮಮಹಾಯಶಃ ॥ ೮</p>
	<p>ತ್ಯಜೈನಂ ಬಲವಾನ್​ ಕಾಲೋ ಮಾ ಪ್ರತಿಜ್ಞಾಂವೃಥಾ ಕಥಾ ।ವಿನಷ್ಟಾಯಾಂ ಪ್ರತಿಜ್ಞಾಯಾಂ ಧರ್ಮೋಽಪಿಚ ಲಯಂ ವ್ರಜೇತ್​ ॥ ೯</p>
	<p>ತತೋ ಧರ್ಮೇ ವಿನಷ್ಟೇ ತುತ್ರೈಲೋಕ್ಯಂ ಸಚರಾಚರಮ್ ।ಸದೇವರ್ಷಿಗಣಂ ಸರ್ವಂ ವಿನಶ್ಯೇತ್ತು ನಸಂಶಯಃ ॥ ೧೦</p>
	<p>ಸ ತ್ವಂ ಪುರುಷಶಾರ್ದೂಲ ತ್ರೈಲೋಕ್ಯಸ್ಯಾಭಿಪಾಲನಾತ್​ ।ಲಕ್ಷ್ಮಣೇನ ವಿನಾ ಚಾದ್ಯ ಜಗತ್​ ಸ್ವಸ್ಥಂಕುರುಷ್ವ ಹ ॥ ೧೧</p>
	<p>ತೇಷಾಂ ತತ್​ ಸಮವೇತಾನಾಂ ವಾಕ್ಯಂಧರ್ಮಾರ್ಥಸಂಹಿತಮ್ ।ಶ್ರುತ್ವಾ ಪರಿಷದೋ ಮಧ್ಯೇ ರಾಮೋಲಕ್ಷ್ಮಣಮಬ್ರವೀತ್​ ॥ ೧೨</p>
	<p>ವಿಸರ್ಜಯೇ ತ್ವಾಂ ಸೌಮಿತ್ರೇ ಮಾಭೂದ್ಧರ್ಮವಿಪರ್ಯಯಃ ।ತ್ಯಾಗೋ ವಧೋ ವಾ ವಿಹಿತಃ ಸಾಧೂನಾಂತೂಭಯಂ ಸಮಮ್ ॥ ೧೩</p>
	<p>ರಾಮೇಣ ಭಾಷಿತೇ ವಾಕ್ಯೇ ಬಾಷ್ಪವ್ಯಾಕುಲಿತೇಂದ್ರಿಯಃ ।ಲಕ್ಷ್ಮಣಸ್ತ್ವರಿತಂ ಪ್ರಾಯಾತ್​ ಸ್ವಗೃಹಂನ ವಿವೇಶ ಹ ॥ ೧೪</p>
	<p>ಸ ಗತ್ವಾ ಸರಯೂತೀರಮುಪಸ್ಪೃಶ್ಯ ಕೃತಾಂಜಲಿಃ ।ನಿಗೃಹ್ಯ ಸರ್ವಸ್ರೋತಾಂಸಿ ನಿಃಶ್ವಾಸಂ ನಮುಮೋಚ ಹ ॥ ೧೫</p>
	<p>ಅನಿಶ್ವಸಂತಂ ಯುಕ್ತಂ ತಂ ಸಶಕ್ರಾಃ ಸಾಪ್ಸರೋಗಣಾಃ ।ದೇವಾಃ ಸರ್ಷಿಗಣಾಃ ಸರ್ವೇಪುಷ್ಪೈರಭ್ಯಕಿರಂಸ್ತದಾ ॥ ೧೬</p>
	<p>ಅದೃಶ್ಯಂ ಸರ್ವಮನುಜೈಃ ಸಶರೀರಂಮಹಾಬಲಮ್ ।ಪ್ರಗೃಹ್ಯ ಲಕ್ಷ್ಮಣಂ ಶಕ್ರಸ್ತ್ರಿದಿವಂಸಂವಿವೇಶ ಹ ॥ ೧೭</p>
	<p>ತತೋ ವಿಷ್ಣೋಶ್ಚತುರ್ಭಾಗಮಾಗತಂಸುರಸತ್ತಮಾಃ ।ದೃಷ್ಟ್ವಾ ಪ್ರಮುದಿತಾಃ ಸರ್ವೇಽಪೂಜಯನ್​ ಸಮಹರ್ಷಯಃ ॥ ೧೮</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಷಡುತ್ತರಶತತಮಃ ಸರ್ಗಃ</p>
	
	
	<p>ಸಪ್ತೋತ್ತರಶತತಮಃ ಸರ್ಗಃಕುಶಲವಾಭಿಷೇಕಃ೨೧ ಶ್ಲೋಕಗಳು</p>
	<p>ವಿಸೃಜ್ಯ ಲಕ್ಷ್ಮಣಂ ರಾಮೋದುಃಖಶೋಕಸಮನ್ವಿತಃ ।ಪುರೋಧಸಂ ಮಂತ್ರಿಣಶ್ಚನೈಗಮಾಂಶ್ಚೇದಮಬ್ರವೀತ್​ ॥</p>
	<p>ಅದ್ಯ ರಾಜ್ಞೇಽಭಿಷೇಕ್ಷ್ಯಾಮಿ ಭರತಂಧರ್ಮವತ್ಸಲಮ್ ।ಅಯೋಧ್ಯಾಯಾಃ ಪತಿಂ ವೀರಂ ತತೋಯಾಸ್ಯಾಮ್ಯಹಂ ವನಮ್ ॥ ೨ ಪ್ರವೇಶಯತ ಸಂಭಾರಾನ್​ ಮಾ ಭೂತ್​ಕಾಲಸ್ಯ ಪರ್ಯಯಃ ।ಅದ್ಯೈವಾಹಂ ಗಮಿಷ್ಯಾಮಿ ಲಕ್ಷ್ಮಣೇನಗತಾಂ ಗತಿಮ್ ॥ ೩</p>
	<p>ತಚ್ಛ್ರುತ್ವಾ ರಾಘವೇಣೋಕ್ತಂ ಸರ್ವಾಃ ಪ್ರಕೃತಯೋ ಭೃಶಮ್ ।ಮೂರ್ಧಭಿಃ ಪ್ರಣತಾ ಭೂಮೌ ಗತಸತ್ತ್ವಾ ಇವಾಭವನ್​ ॥ ೪</p>
	<p>ಭರತಶ್ಚ ವಿಸಂಜ್ಞೋಽಭೂಚ್ಛ್ರುತ್ವಾರಾಮಸ್ಯ ಭಾಷಿತಮ್ ।ರಾಜ್ಯಂ ವಿಗರ್ಹಯಾಮಾಸ ರಾಘವಂಚೇದಮಬ್ರವೀತ್​ ॥ ೫</p>
	<p>ಸತ್ಯೇನಾಹಂ ಶಪೇ ರಾಜನ್​ ಸ್ವರ್ಗಲೋಕೇನ ಚೈವ ಹಿ ।ನ ಕಾಮಯೇ ಯಥಾ ರಾಜ್ಯಂ ತ್ವಾಂ ವಿನಾರಘುನಂದನ ॥ ೬</p>
	<p>ಇಮೌ ಕುಶಲವೌ ರಾಜನ್ನಭಿಷಿಂಚ ನರಾಧಿಪ ।ಕೋಸಲೇಷು ಕುಶಂವೀರಮುತ್ತರೇಷು ತಥಾ ಲವಮ್ ॥ ೭</p>
	<p>ಶತ್ರುಘ್ನಸ್ಯ ತು ಗಚ್ಛಂತುದೂತಾಸ್ತ್ವರಿತವಿಕ್ರಮಾಃ ।ಇದಂ ಗಮನಮಸ್ಮಾಕಂಸ್ವರ್ಗಾಯಾಖ್ಯಾಂತು ಮಾ ಚಿರಮ್ ॥ ೮</p>
	<p>ತಚ್ಛ್ರುತ್ವಾಭರತೇನೋಕ್ತಂ ದೃಷ್ಟ್ವಾಚಾಪಿ ಹ್ಯಧೋಮುಖಾನ್​ ।ಪೌರಾನ್​ ದುಃಖೇನ ಸಂತಪ್ತಾನ್​ ವಸಿಷ್ಠೋವಾಕ್ಯಮಬ್ರವೀತ್​ ॥ ೯</p>
	<p>ವತ್ಸ ರಾಮ ಇಮಾಃ ಪಶ್ಯ ಧರಣೀಂಪ್ರಕೃತೀರ್ಗತಾಃ ।ಜ್ಞಾತ್ವೈಷಾಮೀಪ್ಸಿತಂ ಕಾರ್ಯಂ ಮಾ ಚೈಷಾಂವಿಪ್ರಿಯಂ ಕೃಥಾಃ ॥ ೧೦</p>
	<p>ವಸಿಷ್ಠಸ್ಯ ತು ವಾಕ್ಯೇನ ಉತ್ಥಾಪ್ಯಪ್ರಕೃತೀಜನಮ್ ।ಕಿಂ ಕರೋಮೀತಿ ಕಾಕುತ್ಸ್ಥಃ ಸರ್ವಾ ವಚನಮಬ್ರವೀತ್​ ॥ ೧೧</p>
	<p>ತತಃ ಸರ್ವಾ ಪ್ರಕೃತಯೋ ರಾಮಂವಚನಮಬ್ರವನ್​ ।ಗಚ್ಛಂತಮನುಗಚ್ಛಾಮೋ ಯತ್ರ ರಾಮ ಗಮಿಷ್ಯಸಿ ॥ ೧೨</p>
	<p>ಪೌರೇಷು ಯದಿ ತೇ ಪ್ರೀತಿರ್ಯದಿ ಸ್ನೇಹೋಹ್ಯನುತ್ತಮಃ ।ಸಪುತ್ರದಾರಾಃ ಕಾಕುತ್ಸ್ಥ ಸಮಾಗಚ್ಛಾಮ ಸತ್ಪಥಮ್ ॥ ೧೩</p>
	<p>ತಪೋವನಂ ವಾ ದುರ್ಗಂ ವಾ ನದೀಮಂಭೋನಿಧಿಂ ತಥಾ ।ವಯಂ ತೇ ಯದಿ ನ ತ್ಯಾಜ್ಯಾಃ ಸರ್ವಾನ್ನೋನಯ ಈಶ್ವರ ॥ ೧೪</p>
	<p>ಏಷಾ ನಃ ಪರಮಾ ಪ್ರೀತಿರೇಷ ನಃ ಪರಮೋ ವರಃ ।ಹೃದ್ಗತಾ ನಃ ಸದಾ ಪ್ರೀತಿಸ್ತವಾನುಗಮನೇನೃಪ ॥ ೧೫</p>
	<p>ಪೌರಾಣಾಂ ದೃಢಭಕ್ತಿಂ ಚ ಬಾಢಮಿತ್ಯೇಸೋಽಬ್ರವೀತ್​ ।ಸ್ವಕೃತಾಂತಂ ಚಾನ್ವವೇಕ್ಷ್ಯ ತಸ್ಮಿನ್ನಹನಿರಾಘವಃ ॥ ೧೬</p>
	<p>ಕೋಸಲೇಷು ಕುಶಂವೀರಮುತ್ತರೇಷು ತಥಾ ಲವಮ್ ।ಅಭಿಷಿಚ್ಯ ಮಹಾತ್ಮಾನಾವುಭೌ ರಾಮಃ ಕುಶೀಲವೌ ॥ ೧೭</p>
	<p>ಅಭಿಷಿಕ್ತೌ ಸುತಾವಂಕೇ ಪ್ರತಿಷ್ಠಾಪ್ಯ ಪುರೇ ತತಃ ।ಪರಿಷ್ವಜ್ಯ ಮಹಾಬಾಹುರ್ಮೂಧ್ನ್ಯುಪಾಘ್ರಾಯ ಚಾಸಕೃತ್​ ॥ ೧೮</p>
	<p>ರಥಾನಾಂ ತು ಸಹಸ್ರಾಣಿನಾಗಾನಾಮಯುತಾನಿ ಚ ।ದಶಾಯುತಾನಿ ಚಾಶ್ವಾನಾಮೇಕೈಕಸ್ಯಧನಂ ದದೌ ॥ ೧೯</p>
	<p>ಬಹುರತ್ನೌ ಬಹುಧನೌಹೃಷ್ಟಪುಷ್ಟಜನಾವೃತೌ ।ಸ್ವೇ ಪುರೇ ಪ್ರೇಷಯಾಮಾಸ ಭ್ರಾತರೌತು ಕುಶೀಲವೌ ॥ ೨೦</p>
	<p>ಅಭಿಷಿಚ್ಯ ಸುತೌ ವೀರೌ ಪ್ರತಿಷ್ಠಾಪ್ಯ ಪುರೇತದಾ ।ದೂತಾನ್​ ಸಂಪ್ರೇಷಯಾಮಾಸಶತ್ರುಘ್ನಾಯ ಮಹಾತ್ಮನೇ ॥ ೨೧</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಸಪ್ತೋತ್ತರಶತತಮಃ ಸರ್ಗಃ</p>
	
	
	<p>ಅಷ್ಟೋತ್ತರಶತತಮಃ ಸರ್ಗಃವಿಭೀಷಣಾದ್ಯಾದೇಶಃ೩೮ ಶ್ಲೋಕಗಳು</p>
	<p>ತೇ ದೂತಾ ರಾಮವಾಕ್ಯೇನ ಚೋದಿತಾಲಘುವಿಕ್ರಮಾಃ ।ಪ್ರಜಗ್ಮುರ್ಮಧುರಾಂ ಶೀಘ್ರಂಚಕ್ರುರ್ವಾಸಂ ಚ ನಾಧ್ವನಿ ॥ ೧</p>
	<p>ತೇ ತು ತ್ರಿಭಿರಹೋರಾತ್ರೈಃ ಸಂಪ್ರಾಪ್ಯ ಮಧುರಾಮಥ ।ಶತ್ರುಘ್ನಾಯ ಯಥಾತತ್ತ್ವಮಾಚಖ್ಯುಃ ಸರ್ವಮೇವತತ್​ ॥ ೨</p>
	<p>ಲಕ್ಷ್ಮಣಸ್ಯ ಪರಿತ್ಯಾಗಂ ಪ್ರತಿಜ್ಞಾಂರಾಘವಸ್ಯ ಚ ।ಪುತ್ರಯೋರಭಿಷೇಕಂ ಚಪೌರನುಗಮನಂ ತಥಾ ॥ ೩</p>
	<p>ಕುಶಸ್ಯ ನಗರೀ ರಮ್ಯಾ ವಿಂಧ್ಯಪರ್ವತರೋಧಸಿ ।ಕುಶಾವತೀತಿ ನಾಮ್ನಾ ಸಾ ಕೃತಾ ರಾಮೇಣಧೀಮತಾ ॥ ೪</p>
	<p>ಶ್ರಾವಸ್ತೀತಿ ಪುರೀ ರಮ್ಯಾ ಶ್ರಾವಿತಾ ಚಲವಸ್ಯ ಚ ।ಅಯೋಧ್ಯಾಂ ವಿಜನಾಂ ಕೃತ್ವಾ ರಾಘವೋಭರತಸ್ತಥಾ ॥ ೫</p>
	<p>ಸ್ವರ್ಗಸ್ಯ ಗಮನೋದ್ಯೋಗಂಕೃತವಂತೌ ಮಹಾರಥೌ ।ಏವಂ ಸರ್ವಂ ನಿವೇದ್ಯಾಶು ಶತ್ರುಘ್ನಾಯಮಹಾತ್ಮನೇ ॥ ೬</p>
	<p>ವೀರೇಮುಸ್ತೇ ತತೋ ದೂತಸ್ತ್ವರರಾಜೇತಿ ಚಾಬ್ರುವನ್​ ।ತಚ್ಛ್ರುತ್ವಾ ಘೋರಸಂಕಾಶಂಕುಲಕ್ಷಯಮುಪಸ್ಥಿತಮ್ ॥ ೭</p>
	<p>ಪ್ರಕೃತೀಸ್ತು ಸಮಾನೀಯ ಕಾಂಚನಂ ಚಪುರೋಧಸಮ್ ।ಶೇಷಾಂ ಸರ್ವಂಯಥಾವೃತ್ತಮಬ್ರವೀದ್ರಘುನಂದನಃ ॥ ೮</p>
	<p>ಆತ್ಮನಶ್ಚ ವಿಪರ್ಯಾಸಂ ಭವಿಷ್ಯಂಭ್ರಾತೃಭಿಃ ಸಹ ।ತತಃ ಪುತ್ರದ್ವಯಂ ವೀರಃ ಸೋಽಭ್ಯಷಿಂಚನ್ನರಾಧಿಪಃ ॥</p>
	<p>ಸುಬಾಹುರ್ಮಧುರಾಂ ಲೇಭೇಶತ್ರುಘಾತೀ ಚ ವೈದಿಶಮ್ ।ದ್ವಿಧಾ ಕೃತ್ವಾ ತು ತಾಂ ಸೇನಾಂ ಮಾಧುರೀಂಪುತ್ರಯೋರ್ದ್ವಯೋಃ ॥ ೧೦</p>
	<p>ಧನಂ ಚ ಯುಕ್ತಂ ಕೃತ್ವಾ ವೈ ಸ್ಥಾಪಯಾಮಾಸ ಪಾರ್ಥಿವಃ ।ಸುಬಾಹುಂ ಮಧುರಾಯಾಂ ಚ ವೈದಿಶೇಶತ್ರುಘಾನಿನಮ್ ॥ ೧೧</p>
	<p>ಯಯೌ ಸ್ಥಾಪ್ಯ ತದಾಯೋಧ್ಯಾಂರಥೇನೈಕೇನ ರಾಘವಃ ।ಸ ದದರ್ಶ ಮಹಾತ್ಮಾನಂ ಜ್ವಲಂತಮಿವಪಾವಕಮ್ ॥ ೧೨</p>
	<p>ಸೂಕ್ಷ್ಮ ಕ್ಷೌಮಾಂಬರಧರಂ ಮುನಿಭಿಃ ಪ್ರಯತೇಂದ್ರಿಯಃ ।ಸೋಽಭಿವಾದ್ಯ ತತೋ ರಾಮಂ ಪ್ರಾಂಜಲಿಃ ಪ್ರಯತೇಂದ್ರಿಯಃ ॥ ೧೩</p>
	<p>ಉವಾಚ ವಾಕ್ಯಂ ಧರ್ಮಜ್ಞಂ ಧರ್ಮಮೇವಾನುಚಿಂತಯನ್​ ।ಕೃತ್ವಾಭಿಷೇಕಂ ಸುತಯೋರ್ಯುಕ್ತಂರಾಘವನಂದನ ॥ ೧೪ ತವಾನಯಗಮನೇ ರಾಜನ್​ ವಿದ್ಧಿ ಮಾಂಕೃತನಿಶ್ಚಯಮ್ ।ನ ಚಾನ್ಯದಪಿ ವಕ್ತವ್ಯಮತೋ ವೀರ ನಶಾಸನಮ್ ॥ ೧೫</p>
	<p>ವಿಲೋಕ್ಯಮಾನಮಿಚ್ಛಾಮಿ ತ್ವದ್ವಿಧೇನ ವಿಶೇಷತಃ ।ತಸ್ಯ ತಾಂ ಬುದ್ಧಿಮಕ್ಲೀಬಾಂ ವಿಜ್ಞಾಯರಘುನಂದನಃ ॥ ೧೬</p>
	<p>ಬಾಢಮಿತ್ಯೇವ ಶತ್ರುಘ್ನಂ ರಾಮೋವಾಕ್ಯಮುವಾಚ ಹ ।ತಸ್ಯ ವಾಕ್ಯಸ್ಯ ವಾಕ್ಯಾಂತೇ ವಾನರಾಃ ಕಾಮರೂಪಿಣಃ ॥ ೧೭</p>
	<p>ಋಕ್ಷರಾಕ್ಷಸಸಂಘಾಶ್ಚಸಮಾಪೇತುರನೇಕಶಃ ।ಸುಗ್ರೀವಂ ತೇ ಪುರಸ್ಕೃತ್ಯ ಸರ್ವ ಏವಸಮಾಗತಾಃ ॥ ೧೮</p>
	<p>ತೇ ರಾಮಂ ದ್ರಷ್ಟುಮನಸಃ ಸ್ವರ್ಗಾಯಾಭಿಮುಖಂ ಸ್ಥಿತಮ್ ।ದೇವಪುತ್ರಾ ಋಷಿಸುತಾ ಗಂಧರ್ವಾಣಾಂಸುತಾಸ್ತಥಾ ॥ ೧೯</p>
	<p>ರಾಮಕ್ಷಯಂ ವಿದಿತ್ವಾ ತೇ ಸರ್ವ ಏವಸಮಾಗತಾಃ ।ತೇ ರಾಮಮಭಿವಾದ್ಯೋಚುಃ ಸರ್ವೇವಾನರರಾಕ್ಷಸಾಃ ॥ ೨೦</p>
	<p>ತವಾನುಗಮನೇ ರಾಜನ್​ ಸಂಪ್ರಾಪ್ತಾಃ ಕೃತನಿಶ್ಚಯಾಃ ।ಯದಿ ರಾಮ ವಿನಾಸ್ಮಾಭಿರ್ಗಚ್ಛೇಸ್ತ್ವಂಪುರುಷೋತ್ತಮ ॥ ೨೧</p>
	<p><span>ಯಮದಂಡಮಿವೋದ್ಯಮ್ಯ ತ್ವಯಾ ಸ್ಮ ವಿನಿಪಾತಿತಾಃ । ತೈರೇವಮುಕ್ತಃ ಕಾಕುತ್ಸ್ಥೋಬಾಢಮಿತ್ಯಬ್ರವೀತ್​ ಸ್ಮಯನ್​ ॥ </span>೨೨</p>
	<p>ಏತಸ್ಮಿನ್ನಂತರೇ ರಾಮಂ ಸುಗ್ರೀವೋಽಪಿಮಹಾಬಲಃ ।ಪ್ರಣಮ್ಯ ವಿಧಿವದ್ವೀರಂವಿಜ್ಞಾಪಯಿತುಮುದ್ಯತಃ ॥ ೨೩</p>
	<p>ಅಭಿಷಿಚ್ಯಾಂಗದಂ ವೀರಮಾಗತೋಽಸ್ಮಿ ನರೇಶ್ವರ ।ತವಾನುಗಮನೇ ರಾಜನ್​ ವಿದ್ಧಿ ಮಾಂ ಕೃತನಿಶ್ಚಯಮ್ ॥ ೨೪</p>
	<p>ತಸ್ಯ ತದ್ವಚನಂ ಶ್ರುತ್ವಾ ರಾಮೋರಮಯತಾಂ ವರಃ ।ವಾನರೇಂದ್ರಮಥೋವಾಚ ಮೈತ್ರಂತಸ್ಯಾನುಚಿಂತಯನ್​ ॥ ೨೫</p>
	<p>ಸಖೇ ಶೃಣುಷ್ವ ಸುಗ್ರೀವ ನ ತ್ವಯಾಹಂವಿನಾಕೃತಃ ।ಗಚ್ಛೇಯಂ ದೇವಲೋಕಂ ನಾ ಪರಮಂವಾ ಪದಂ ಮಹತ್​ ॥ ೨೬</p>
	<p>ವಿಭೀಷಣಮಥೋವಾಚ ರಾಕ್ಷಸೇಂದ್ರಂಮಹಾಯಶಾಃ ।ಯಾವತ್​ ಪ್ರಜಾ ಧರಿಷ್ಯಂತಿ ತಾವತ್ತ್ವಂವೈ ವಿಭೀಷಣ ॥ ೨೭</p>
	<p>ರಾಕ್ಷಸೇಂದ್ರ ಮಹಾವೀರ್ಯ ಲಂಕಾಸ್ಥಃ ಧರಿಷ್ಯಸಿ ।ಯಾವಚ್ಚಂದ್ರಶ್ಚಸೂರ್ಯಶ್ಚಯಾವತ್ತಿಷ್ಠಂತಿ ಮೇದಿನೀ ॥ ೨೮</p>
	<p>ಯಾವಚ್ಚ ಮತ್ಕಥಾ ಲೋಕೇ ತಾವದ್ರಾಜ್ಯಂ ತವಾಸ್ತ್ವಿಹ । ಶಾಸಿತಸ್ತ್ವಂ ಸಖಿತ್ವೇನ ಕಾರ್ಯಂ ತೇಮಮ ಶಾಸನಮ್ ॥ ೨೯</p>
	<p>ಪ್ರಜಾಃ ಸಂರಕ್ಷ ಧರ್ಮೇಣ ನೋತ್ತರಂವಕ್ತುಮರ್ಹಸಿ ।ಕಿಂಚಾನ್ಯದ್ವಕ್ತುಮಿಚ್ಛಾಮಿ ರಾಕ್ಷಸೇಂದ್ರಮಹಾಮತೇ ॥ ೩೦</p>
	<p>ಆರಾಧಯಜಗನ್ನಾಥಮಿಕ್ಷ್ವಾಕುಕುಲದೈವತಮ್ ।ಆರಾಧನೀಯಮನಿಶಂ ಸರ್ವೈರ್ದೇವೈಃಸವಾಸವೈಃ ॥ ೩೧</p>
	<p>ತಥೇತಿ ಪ್ರತಿಜಗ್ರಾಹ ರಾಮವಾಕ್ಯಂವಿಭೀಷಣಃ ।ರಾಜಾ ರಾಕ್ಷಸಮುಖ್ಯಾನಾಂರಾಘವಜ್ಞಾಮನುಸ್ಮರನ್​ ॥ ೩೨</p>
	<p>ತಮೇವಮುಕ್ತ್ವಾ ಕಾಕುತ್ಸ್ಥೋ ಹನೂಮಂತಮಥಾಬ್ರವೀತ್​ ।ಜೀವಿತೇ ಕೃತಬುದ್ಧಿಸ್ತ್ವಂ ಮಾ ಪ್ರತಿಜ್ಞಾಂವಿಲೋಪಯ ॥ ೩೩</p>
	<p>ಮತ್ಕಥಾಃ ಪ್ರಚರಿಷ್ಯಂತಿ ಯಾವಲ್ಲೋಕೇಹರೀಶ್ವರ ।ತಾವದ್ರಮಸ್ಯ ಸುಪ್ರೀತೋಮದ್ವಾಕ್ಯಮನುಪಾಲಯನ್​ ॥ ೩೪</p>
	<p>ಏವಮುಕ್ತಸ್ತು ಹನುಮಾನ್​ ರಾಘವೇಣಮಹಾತ್ಮನಾ ।ವಾಕ್ಯಂ ವಿಜ್ಞಾಪಯಾಮಾಸ ಪರಂಹರ್ಷಮವಾಪ್ಯ ಚ ॥ ೩೫</p>
	<p>ಯಾವತ್ತವ ಕಥಾ ಲೋಕೇ ವಿಚರಿಷ್ಯತಿಪಾವನೀ ।ತಾವತ್​ ಸ್ಥಾಸ್ಯಾಮಿ ಮೇದಿನ್ಯಾಂತವಾಜ್ಞಾಮನುಪಾಲಯನ್​ ॥</p>
	<p>೩೬ ಜಾಂಬವಂತಂ ತಥೋಕ್ತ್ವಾ ತು ವೃದ್ಧಂಬ್ರಹ್ಮಸುತಂ ತಥಾ ।ಮೈಂದಂ ಚ ದ್ವಿವಿದಂ ಚೈವ ಪಂಚ ಜಾಂಬವತಾಸಹ ॥ ೩೭</p>
	<p>ಯಾವತ್​ ಕಲಿಶ್ಚ ಸಂಪ್ರಾಪ್ತಸ್ತಾವಜ್ಜೀವತಸರ್ವದಾ ।ತಾನೇವಮುಕ್ತ್ವಾ ಕಾಕುತ್ಸ್ಥಃ ಸರ್ವಾಂಸ್ತಾನೃಕ್ಷವಾನರಾನ್​ ॥ ೩೮</p>
	<p>ಉವಾಚ ಬಾಢಂ ಗಚ್ಛಧ್ವಂ ಮಯಾಸಾರ್ಧಂ ಯಥೇಪ್ಸಿತಮ್ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ಅಷ್ಟೋತ್ತರಶತತಮಃ ಸರ್ಗಃ</p>
	
	
	<p>ನವೋತ್ತರಶತತಮಃ ಸರ್ಗಃಶ್ರೀರಾಮಮಹಾಪ್ರಸ್ಥಾನಮ್೨೨ ಶ್ಲೋಕಗಳು</p>
	<p>ಪ್ರಭಾತಾಯಾಂ ತು ಶರ್ವರ್ಯಾಂ ಪೃಥುವಕ್ಷಾ ಮಹಾಯಶಾಃ ।ರಾಮಃ ಕಮಲಪತ್ರಾಕ್ಷಃ ಪುರೋಧಸಮಥಾಬ್ರವೀತ್​ ॥</p>
	<p>ಅಗ್ನಿಹೋತ್ರಂ ವ್ರಜತ್ವಗ್ರೇ ದೀಪ್ಯಮಾನಂ ಸಹದ್ವಿಜೈಃ ।ವಾಜಪೇಯಾತಪತ್ರಂ ಚ ಶೋಭಮಾನಂ ಮಹಾಪಥೇ ॥ ೨</p>
	<p>ತತೋ ವಸಿಷ್ಠಸ್ತೇಜಸ್ವೀ ಸರ್ವಂನಿರವಶೇಷತಃ ।</p>
	<p>ಚಕಾರ ವಿಧಿವದ್ಧರ್ಮಂ ಮಾಹಾಪ್ರಾಸ್ಥಾನಿಕಂವಿಧಿಮ್ ॥ ೩</p>
	<p>ತತಃ ಸೂಕ್ಷ್ಮಾಂಬರಧರೋಬ್ರಹ್ಮಮಾವರ್ತಯನ್​ ಪರಮ್ ।ಕುಶಾನ್​ ಗೃಹೀತ್ವಾ ಪಾಣಿಭ್ಯಾಂ ಪ್ರಸಜ್ಯ ಪ್ರಯಯಾವಥ ॥ ೪</p>
	<p>ಅವ್ಯಾಹರನ್​ ಕ್ವಚಿತ್ಕಿಂಚಿನ್ನಿಶ್ಚೇಷ್ಟೋನಿಃಸುಖಃ ಪಥಿ ।ನಿರ್ಜಗಾಮ ಗೃಹಾತ್ತಸ್ಮಾದ್ದೀಪ್ಯಮಾನಇವಾಂಶುಮಾನ್​ ॥ ೫</p>
	<p>ರಾಮಸ್ಯ ದಕ್ಷಿಣೇ ಪಾರ್ಶೆ್ವÃ ಸಪದ್ಮಾ ಶ್ರೀರುಪಸ್ಥಿತಾ ।ಸವ್ಯೇ ತು ಹ್ರೀರ್ಮಹಾದೇವೀವ್ಯವಸಾಯಸ್ತಥಾಗ್ರತಃ ॥ ೬</p>
	<p>ಶರಾ ನಾನಾವಿಧಾಶ್ಚಾಪಿಧನುರಾಯತಮುತ್ತಮಮ್ ।ತಥಾಯುಧಾನಿ ತೇ ಸರ್ವೇ ಯಯುಃ ಪರುಷವಿಗ್ರಹಾಃ ॥ ೭</p>
	<p>ವೇದಾ ಬ್ರಾಹ್ಮಣರೂಪೇಣ ಗಾಯತ್ರೀಸರ್ವರಕ್ಷಿಣೀ ।ಓಂಕಾರೋಽಥ ವಷಟ್​ಕಾರಃ ಸರ್ವೇರಾಮಮನುವ್ರತಾಃ ॥ ೮</p>
	<p>ಋಷಯಶ್ಚ ಮಾಹಾತ್ಮಾನಃ ಸರ್ವ ಏವಮಹೀಸುರಾಃ ।ಅನ್ವಗಚ್ಛನ್​ ಮಹಾತ್ಮಾನಂ ಸ್ವರ್ಗದ್ವಾರಮುಪಾವೃತಮ್ ॥ ೯</p>
	<p>ತಂ ಯಾಂತಮನುಗಚ್ಛಂತಿ ಹ್ಯಂತಃಪುರಚರಾಃ ಸ್ತ್ರಿಯಃ ।ಸವೃದ್ಧಬಾಲದಾಸೀಕಾಃ ಸವರ್ಷವರಕಿಂಕರಾಃ॥ ೧೦</p>
	<p>ಸಾಂತಃಪುರಶ್ಚ ಭರತಃ ಶತ್ರುಘ್ಸಸಹಿತೋ ಯಯೌ ।ರಾಮಂ ಗತಿಮುಪಾಗಮ್ಯ ಸಾಗ್ನಿಹೋತ್ರಮನುವ್ರತಃ ॥ ೧೧</p>
	<p>ತೇ ಚ ಸರ್ವೇ ಮಹಾತ್ಮಾನಃ ಸಾಗ್ನಿಹೋತ್ರಾಃಸಮಾಗತಾಃ ।ಸಪುತ್ರದಾರಾಃ ಕಾಕುತ್ಸ್ಥಮನುಜಗ್ಮುರ್ಮಹಾಮತಿಮ್ ॥ ೧೨</p>
	<p>ಮಂತ್ರಣೋ ಭೃತ್ಯವರ್ಗಾಶ್ಚ ಸಪುತ್ರಪಶುಬಾಂಧವಾಃ ।ಸರ್ವೇ ಸಹಾನುಗಾ ರಾಮಮನ್ವಗಚ್ಛನ್​ಪ್ರಹೃಷ್ಟವತ್​ ॥ ೧೩</p>
	<p>ತತಃ ಸರ್ವಾ ಪ್ರಕೃತಯೋಹೃಷ್ಟಪುಷ್ಟಜನಾವೃತಃ ।ಗಚ್ಛಂತಮನ್ವಗಚ್ಛಂಸ್ತಂ ರಾಘವಂಗುಣರಂಜಿತಾಃ ॥ ೧೪</p>
	<p>ತತಃ ಸಸ್ತ್ರೀಪುಮಾಂಸಸ್ತೇಸಪಕ್ಷಿಪಶುವಾಹನಾಃ ।ರಾಘವಸ್ಯಾನುಗಾಃ ಸರ್ವೇ ಹೃಷ್ಟಾ ವಿಗತಕಲ್ಮಷಾಃ ॥ ೧೫</p>
	<p>ಸ್ನಾತಾಃ ಪ್ರಮುದಿತಾಃ ಸರ್ವೇ ಹೃಷ್ಟಾಃ ಪುಷ್ಟಾಶ್ಚ ವಾನರಾಃ ।ದೃಢಂ ಕಿಲಕಿಲಾಶಬ್ದೈಃ ಸರ್ವಂರಾಮಮನುವ್ರತಮ್ ॥ ೧೬</p>
	<p>ನ ತತ್ರ ಕಶ್ಚೀದ್ದೀನೋ ವಾ ವ್ರೀಡಿತೋ ವಾಪಿದುಃಖಿತಃ ।ಹೃಷ್ಟಂ ಪ್ರಮುದಿತಂ ಸರ್ವಂ ಬಭೂವಪರಮಾದ್ಭುತಮ್ ॥ ೧೭</p>
	<p>ದ್ರಷ್ಟುಕಾಮೋಽಥ ನಿರ್ಯಾಂತಂ ರಾಮಂಜನಪದೋ ಜನಃ ।ಯಃ ಪ್ರಾಪ್ತಃ ಸೋಽಪಿ ದೃಷ್ಟೈವಸ್ವರ್ಗಾಯಾನುಗತೋ ಮುದಾ ॥ ೧೮</p>
	<p>ಋಕ್ಷವಾನರರಕ್ಷಾಂಸಿ ಜನಾಶ್ಚ ಪುರವಾಸಿನಃ।ಆಗಚ್ಛನ್​ ಪರಯಾ ಭಕ್ತ್ಯಾ ಪೃಷ್ಠತಃ ಸುಸಮಾಹಿತಾಃ ॥ ೧೯</p>
	<p>ಯಾನಿ ಭೂತಾನಿ ನಗರೇಽಪ್ಯಂತರ್ಧಾನಗತಾನಿ ಚ ।ರಾಘವಂ ತಾನ್ಯನುಯಯುಃ ಸ್ವರ್ಗಾಯಸಮುಪಸ್ಥಿತಮ್ ॥ ೨೦</p>
	<p>ಯಾನಿ ಪಶ್ಯಂತಿ ಕಾಕುತ್ಸ್ಥಂ ಸ್ಥಾವರಾಣಿಚರಾಣಿ ಚ ।ಸರ್ವಾಣಿ ರಾಮಗಮನೇ ಹ್ಯನುಜಗ್ಮುರ್ಹಿ ತಾನ್ಯಪಿ ॥ ೨೧</p>
	<p>ನೋಚ್ಛ್ವಸತ್ತದಯೋಧ್ಯಾಯಾಂಸುಸೂಕ್ಷ್ಮಮಪಿ ದೃಶ್ಯತೇ ।ತಿರ್ಯಗ್ಯೋನಿಗತಾಶ್ಚಾಪಿ ಸರ್ವೇರಾಮಮನುವ್ರತಾಃ ॥ ೨೨</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ನವೋತ್ತರಶತತಮಃ ಸರ್ಗಃ</p>
	
	
	<p>ದಶೋತ್ತರಶತತಮಃ ಸರ್ಗಃಸಹಾನುಗಶ್ರೀರಾಮಸ್ವರ್ಗಾರೋಹಃ೨೭ ಶ್ಲೋಕಗಳು</p>
	<p>ಅಧ್ಯರ್ಧಯೋಜನಂ ಗತ್ವಾ ನದೀಂ ಪಶ್ಚಾನ್ಮುಖಾಶ್ರಿತಾಮ್ ।</p>
	<p>ಸರಯೂಂ ಪುಣ್ಯಸಲಿಲಾಂ ದದರ್ಶ ರಘುನಂದನಃ ॥ ೧</p>
	<p>ತಾ ನದೀಮಾಕುಲಾವರ್ತಾಂ ಸರ್ವತ್ರಾನುಸರನ್ನೃಪಃ ।ಆಗತಃ ಸಪ್ರಜೋ ರಾಮಸ್ತಂ ದೇಶಂರಘುನಂದನಃ ॥ ೨</p>
	<p>ಅಥ ತಸ್ಮಿನ್​ ಮುಹೂರ್ತೇ ತು ಬ್ರಹ್ಮಾ ಲೋಕಪಿತಾಮಹಃ ।ಸರ್ವೈಃ ಪರಿವೃತೋ ದೇವೈರ್ಋಷಿಬಿಶ್ಚಮಹಾತ್ಮಭಿಃ ॥ ೩</p>
	<p>ಆಯಯೌ ಯತ್ರ ಕಾಕುತ್ಸ್ಥಃ ಸ್ವರ್ಗಾಯ ಸಮುಪಸ್ಥಿತಃ ।ವಿಮಾನಶತಕೋಟೀಭಿರ್ ದಿವ್ಯಾಭಿರಭಿಸಂವೃತಃ ॥ ೪</p>
	<p>ದಿವ್ಯತೇಜೋವೃತಂ ವ್ಯೋಮಜ್ಯೋತಿರ್ಭೂತಮನುತ್ತಮಮ್ ।ಸ್ವಯಂಪ್ರಭೈಃ ಸ್ವತೇಜೋಭಿಃ ಸ್ವರ್ಗಿಭಿಃ ಪುಣ್ಯಕರ್ಮಭಿಃ ॥ ೫</p>
	<p>ಪುಣ್ಯಾ ವಾತಾ ವವುಶ್ಚೈವ ಗಂಧವಂತಃ ಸುಖಪ್ರದಾಃ ।ಪಪಾತ ಪುಷ್ಪವೃಷ್ಟಿಶ್ಚ ದೇವೈರ್ಮುಕ್ತಾಮಹೌಘವತ್​ ॥ ೬</p>
	<p>ತಸ್ಮಿಂಸ್ತೂರ್ಯಶತೈಃ ಕೀರ್ಣೇಗಂಧರ್ವಾಪ್ಸರಸಂಕುಲೇ ।ಸರಯೂಸಲಿಲೇ ರಾಮಃ ಪದ್ಭ್ಯಾಂಸಮುಪಚಕ್ರಮೇ ॥ ೭</p>
	<p>ತತಃ ಪಿತಾಮಹೋವಾಣೀಮಂತರಿಕ್ಷಾದಭಾಷತ ।ಆಗಚ್ಛ ವಿಷ್ಣೋ ಭದ್ರಂ ತೇ ದಿಷ್ಟ್ಯಾ ಪ್ರಾಪ್ತೋಽಸಿ ರಾಘವ ॥ ೮</p>
	<p>ಭ್ರಾತೃಭಿಃ ಸಹ ದೇವಾಭೈಃ ಪ್ರವಿಶಸ್ವಸ್ವಕಾಂ ತನುಮ್ ।ಯಾಮಿಚ್ಛಸಿ ಮಹಾಬಾಹೋ ತಾಂ ತನುಂ ಪ್ರವಿಶ ಸ್ವಕಾಮ್ ॥ ೯</p>
	<p>ವೈಷ್ಣವೀಂ ತಾಂ ಮಹಾತೇಜಸ್ತದ್ವಾಕಾಶಂಸನಾತನಮ್ ।ತ್ವಂ ಹಿ ಲೋಕಗತಿರ್ದೇವ ನ ತ್ವಾಂ ಕೇಚಿತ್​ ಪ್ರಜಾನತೇ ॥ ೧೦</p>
	<p>ಋತೇ ಮಯಾಂ ವಿಶಾಲಾಕ್ಷೀಂ ತವಪೂರ್ವಪರಿಗ್ರಹಾಮ್ ।ತ್ವಾಮಚಿಂತ್ಯಂ ಮಹದ್ಭೂತಮಕ್ಷಯಂ ಸರ್ವಸಂಗ್ರಹಮ್ ॥ ೧೧</p>
	<p>ಯಾಮಿಚ್ಛಸಿ ಮಹಾತೇಜಸ್ತಾಂ ತನುಂಪ್ರವಿಶ ಸ್ವಯಮ್ ।ಪಿತಾಮಹವಚಃ ಶ್ರುತ್ವಾ ವಿನಿಶ್ಚಿತ್ಯ ಮಹಾಮತಿಃ ॥ ೧೨</p>
	<p>ವಿವೇಶ ವೈಷ್ಣವಂ ತೇಜಃ ಸಶರೀರಃ ಸಹಾನುಜಃ ।ತತೋ ವಿಷ್ಣುಮಯಂ ದೇವಂಪೂಜಯಂತಿ ಸ್ಮ ದೇವತಾಃ ॥ ೧೩</p>
	<p>ಸಾಧ್ಯಾ ಮರುದ್ಗಣಾಶ್ಚೈವ ಸೇಂದ್ರಾಃ ಸಾಗ್ನಿಪುರೋಗಮಾಃ ।ಯೇ ಚ ದಿವ್ಯಾ ಋಷಿಗಣಾಗಂಧರ್ವಾಪ್ಸರಸಶ್ಚ ಯಾಃ ॥ ೧೪</p>
	<p>ಸುಪರ್ಣನಾಗಯಕ್ಷಾಶ್ಚದೈತ್ಯದಾನವರಾಕ್ಷಸಾಃ ।ಸರ್ವಂ ಪುಷ್ಪಂ ಪ್ರಮುದಿತಂಸುಸಂಪೂರ್ಣಮನೋರಥಮ್ ॥ ೧೫</p>
	<p>ಸಾಧು ಸಾಧ್ವಿತಿ ತೈರ್ದೇವೈಸ್ತ್ರಿದಿವಂಗತಕಲ್ಮಷಮ್ ।ಅಥ ವಿಷ್ಣುರ್ಮಹಾತೇಜಾಃ ಪಿತಾಮಹಮುವಾಚ ಹ ॥ ೧೬</p>
	<p>ಏಷಾಂ ಲೋಕಂ ಜನೌಘಾನಾಂ ದಾತುಮರ್ಹಸಿ ಸುವ್ರತ ।ಇಮೇ ಹಿ ಸರ್ವೇ ಸ್ನೇಹಾನ್ಮಾಮನುಯಾತಾಮನಸ್ವಿನಃ ॥ ೧೭</p>
	<p>ಭಕ್ತಾ ಹಿ ಭಜಿತವ್ಯಾಶ್ಚ ತ್ಯಕ್ತಾತ್ಮಾನಶ್ಚ ಮತ್ಕೃತೇ ।ತಚ್ಛ್ರುತ್ವಾ ವಿಷ್ಣುವಚನಂ ಬ್ರಹ್ಮಾ ಲೋಕಗುರುಃ ಪ್ರಭುಃ ॥ ೧೮</p>
	<p>ಲೋಕಾನ್​ ಸಾಂತಾನಿಕಾನ್ನಾಮಯಾಸ್ಯಂತೀಮೇ ಸಮಾಗತಾಃ ।ಯಚ್ಚ ತಿರ್ಯಗ್ಗತಂ ಕಿಂಚಿತ್ತ್ವಾಮೇವಮನುಚಿಂತಯತ್​ ॥ ೧೯</p>
	<p>ಪ್ರಾಣಾಂಸ್ತ್ಯಕ್ಷ್ಯತಿ ಭಕ್ಷ್ಯಾ ವೈತತ್ಸಂತಾನೇ ನಿವತ್ಸ್ಯತಿ ।ಸರ್ವೈಬ್ರಹ್ಮಗುಣೈರ್ಯುಕ್ತೇಬ್ರಹ್ಮಲೋಕಾದನಂತರೇ ॥ ೨೦</p>
	<p>ವಾನರಾಶ್ಚ ಸ್ವಕಾಂಯೋನಿಮೃಕ್ಷಾಶ್ಚೈವ ತಥಾ ಯಯುಃ ।ಯೇಭ್ಯೋ ವಿನಿಃಸೃತಾಃ ಸರ್ವೇಸುರೇಭ್ಯಃ ಸುರಸಂಭವಾಃ ॥ ೨೧</p>
	<p>ತೇಷು ಪ್ರವಿವಿಶೇ ಚೈವ ಸುಗ್ರೀವಃ ಸೂರ್ಯಮಂಡಲಮ್ ।ಪಶ್ಯತಾಂ ಸರ್ವದೇವಾನಾಂ ಸ್ವಾನ್​ ಪಿತೄನ್​ಪ್ರತಿಪೇದಿರೇ ॥ ೨೨ ಅವಗಾಹ್ಯ ಜಲಂ ಯೋ ಯಃ ಪ್ರಾಣೀ ಹ್ಯಾಸೀತ್​ ಪ್ರಹೃಷ್ಟವತ್​ ।ಮಾನುಷಂ ದೇಹಮುತ್ಸೃಜ್ಯ ವಿಮಾನಂಸೋಽಧ್ಯರೋಹತ ॥ ೨೩</p>
	<p>ತಿರ್ಯಗ್ಯೋನಿಗತಾನಾಂ ಚ ಶತಾನಿ ಸರಯೂಜಲಮ್ ।ಸಂಪ್ರಾಪ್ಯ ತ್ರಿದಿವಂ ಜಗ್ಮುಃ ಪ್ರಭಾಸುರವಪೂಂಷಿ ಚ ॥ ೨೪</p>
	<p>ದಿವ್ಯಾ ದಿವ್ಯೇನ ವಪುಷಾ ದೇವಾ ದೀಪ್ತಾ ಇವಾಭವನ್​ ।ಗತ್ವಾ ತು ಸರಯೂತೋಯಂಸ್ಥಾವರಾಣಿ ಚರಾಣಿ ಚ ॥ ೨೫</p>
	<p>ಪ್ರಾಪ್ಯ ತತ್ತೋಯವಿಕ್ಲೇದಂ ದೇವಲೋಕಮುಪಾಗಮನ್​ ।ತಸ್ಮಿನ್​ ಯೇಽಪಿ ಸಮಾಪನ್ನಾಋಕ್ಷವಾನರರಾಕ್ಷಸಾಃ ॥ ೨೬</p>
	<p>ತೇಽಪಿ ಸ್ವರ್ಗಂ ಪ್ರವಿವಿಶುರ್ದೇಹಾನ್​ ನಿಕ್ಷಿಪ್ಯ ಚಾಂಭಸಿ ।ತತಃ ಸಮಾಗತಾನ್​ ಸರ್ವಾನ್​ ಸ್ಥಾಪ್ಯಲೋಕಗುರುರ್ದಿವಿ ॥ ೨೭</p>
	<p>ಜಗಾಮ ತ್ರಿದಶೈಃ ಸಾರ್ಧಂ ಸದಾ ಹೃಷ್ಟೈರ್ದಿವಂ ಮಹತ್​ ॥</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇ ದಶೋತ್ತರಶತತಮಃ ಸರ್ಗಃ</p>
	
	
	<p>ಏಕಾದಶೋತ್ತರಶತತಮಃ ಸರ್ಗಃಶ್ರೀಮದ್ರಾಮಾಯಣಫಲಶ್ರುತಿಃ ೨೬ ಶ್ಲೋಕಗಳು</p>
	<p>ಏತಾವದೇತದಾಖ್ಯಾನಂ ಸೋತ್ತರಂಬ್ರಹ್ಮಪೂಜಿತಮ್ ।ರಾಮಾಯಣಮಿತಿ ಖ್ಯಾತಂ ಮುಖ್ಯಂ ವಾಲ್ಮೀಕಿನಾಕೃತಮ್ ॥ ೧</p>
	<p>ತತಃ ಪ್ರತಿಷ್ಠತೋ ವಿಷ್ಣುಃ ಸ್ವರ್ಗಲೋಕೇ ಯಥಾಪುರಮ್ ।ಯೇನ ವ್ಯಾಪ್ತಮಿದಂ ಸರ್ವಂತ್ರೈಲೋಕ್ಯಂ ಸಚರಾಚರಮ್ ॥ ೨</p>
	<p>ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚಪರಮರ್ಷಯಃ ।ನಿತ್ಯಂ ಶೃಣ್ವಂತಿ ಸಂತುಷ್ಟಾ ದಿವ್ಯಂರಾಮಾಯಣಂ ದಿವಿ ॥ ೩</p>
	<p>ಇದಮಾಖ್ಯಾನಮಾಯುಷ್ಯಂ ಸೌಭಾಗ್ಯಂಪಾಪನಾಶನಮ್ ।ರಾಮಾಯಣಂ ವೇದಸಮಂ ಶ್ರಾದ್ಧೇಷುಶ್ರಾವಯೇದ್ಬುಧಃ ॥ ೪</p>
	<p>ಅಪುತ್ರೋ ಲಭತೇ ಪುತ್ರಮಧನೋ ಲಭತೇ ಧನಮ್ ।ಸರ್ವಪಾಪೈಃ ಪ್ರಮುಚ್ಯೇತಪದಮಪ್ಯಸ್ಯ ಯಃ ಪಠೇತ್​ ॥</p>
	<p>ಪಾಪಾನ್ಯಪಿ ಚ ಯಃ ಕುರ್ಯಾದಹನ್ಯಹನಿಮಾನವಃ ।ಪಠತ್ಯೇಕಮಪಿ ಶ್ಲೋಕಂ ಪಾಪಾತ್​ ಸಪರಿಮುಚ್ಯತೇ ॥ ೬</p>
	<p>ವಾಚಕಾಯ ಚ ದಾತವ್ಯಂ ವಸ್ತ್ರಂಧೇನುಹಿರಣ್ಯಕಮ್ ।ವಾಚಕೇ ಪರಿತುಷ್ಟೇ ತು ತುಷ್ಟಾಃ ಸ್ಯುಃ ಸರ್ವದೇವತಾಃ ॥ ೭</p>
	<p>ಏತದಾಖ್ಯಾನಮಾಯುಷ್ಯಂ ಪಠನ್​ರಾಮಾಯಣಂ ನರಃ ।ಸಪುತ್ರಪೌತ್ರೋ ಲೋಕೇಽಸ್ಮಿನ್​ಪ್ರೇತ್ಯ ಚೇಹ ಮಹೀಯತೇ ॥ ೮</p>
	<p>ರಾಮಾಯಣಂ ಗೋವಿಸರ್ಗೇ ಮಧ್ಯಾಹ್ನೇ ವಾಸಮಾಹಿತ ।ಸಾಯಾಹ್ನೇ ವಾಪರಾಹ್ಣೇ ಚವಾಚಯನ್ನಾವಸೀದತಿ ॥ ೯</p>
	<p>ಅಯೋಧ್ಯಾಪಿ ಪುರೀ ರಮ್ಯಾ ಶೂನ್ಯಾ ವರ್ಷಗಣಾನ್​ ಬಹೂನ್​ ।ಋಷಭಂ ಪ್ರಾಪ್ಯ ರಾಜಾನಂನಿವಾಸಮುಪಯಾಸ್ಯತಿ ॥ ೧೦</p>
	<p>ಏತದಾಖ್ಯಾನಮಾಯುಷ್ಯಂ ಸಭವಿಷ್ಯಂಸಹೋತ್ತರಮ್ ।ಕೃತವಾನ್​ ಪ್ರಚೇತಸಃ ಪುತ್ರಸ್ತದ್ಬ್ರಹ್ಮಾಪ್ಯನ್ವಮನ್ಯತ ॥ ೧೧</p>
	<p>ಅಶ್ವಮೇಧಸಹಸ್ರಸ್ಯ ವಾಜಪೇಯಾಯುತಸ್ಯ ಚ ।ಲಭತೇ ಶ್ರವಣಾದೇವ ಸರ್ಗಸ್ಯೈಕಸ್ಯಮಾನವಃ ॥ ೧೨</p>
	<p>ಪ್ರಯಾಗಾದೀನಿ ತೀರ್ಥಾನಿ ಗಂಗಾದ್ಯಾಃ ಸರಿತಸ್ತಥಾ ।ನೈಮಿಷಾದೀನ್ಯರಣ್ಯಾನಿ ಕುರುಕ್ಷೇತ್ರಾದಿಕಾನ್ಯಪಿ ॥ ೧೩</p>
	<p>ಗತಾನಿ ತೇ ಲೋಕೇಽಸ್ಮಿನ್​ ಯೇನರಾಮಾಯಣಂ ಶ್ರುತಮ್ ।ಹೇಮಭಾರಂ ಕುರುಕ್ಷೇತ್ರೇ ಗ್ರಸ್ತೇಭಾನೌ ಪ್ರಯಚ್ಛತಿ ॥ ೧೪</p>
	<p>ಯಶ್ಚ ರಾಮಾಯಣಂ ಲೋಕೇ ಶೃಣೋತಿಸದೃಶಾವುಭೌ ।ಸಮ್ಯಕ್​ ಶ್ರದ್ಧಾಸಮಾಯುಕ್ತಃ ಶೃಣುತೇ ರಾಘವೀಂ ಕಥಾಮ್ ॥ ೧೫</p>
	<p>ಸರ್ವಪಾಪಾತ್​ ಪ್ರಮುಚ್ಯೇತವಿಷ್ಣುಲೋಕಂ ಸ ಗಚ್ಛತಿ ।ಆದಿಕಾವ್ಯಮಿದಂ ತ್ವಾರ್ಷಂ ಪುರಾ ವಾಲ್ಮೀಕಿನಾಕೃತಮ್ ॥ ೧೬</p>
	<p>ಯಃ ಶೃಣೋತಿ ಸದಾ ಭಕ್ತ್ಯಾ ಸಗಚ್ಛೇದ್ವೈಷ್ಣವೀಂ ತನುಮ್ ।ಪುತ್ರದಾರಾಶ್ಚ ವರ್ಧಂತೇ ಸಂಪದಃ ಸಂತತಿಸ್ತಥಾ ॥ ೧೭</p>
	<p>ಸತ್ಯಮೇತದ್ವಿದಿತ್ವಾ ತು ಶ್ರೋತವ್ಯಂನಿಯತಾತ್ಮಭಿಃ ।ಗಾಯತ್ರ್ಯಾಶ್ಚ ಸ್ವರೂಪಂತದ್ರಾಮಾಯಣಮನುತ್ತಮಮ್ ॥ ೧೮</p>
	<p>ಅಪುತ್ರೋ ಲಭತೇ ಪುತ್ರಮಧನೋ ಲಭತೇ ಧನಮ್ ।ಸರ್ವಪಾಪೈಃ ಪ್ರಮುಚ್ಯೇತಪದಮಪ್ಯಸ್ಯ ಯಃ ಪಠೇತ್​ ॥ ೧೯</p>
	<p>ಯಃ ಪಠೇಚ್ಛೃಣುಯಾನ್ನಿತ್ಯಂ ಚರಿತಂರಾಘವಸ್ಯ ಹ ।ಭಕ್ತ್ಯಾ ನಿಷ್ಕಲ್ಮಷೋ ಭೂತ್ವಾದೀರ್ಘಮಾಯುರವಾಪ್ನುಯಾತ್​ ॥ ೨೦</p>
	<p>ಚಿಂತಯೇದ್ರಾಘವಂ ನಿತ್ಯಂ ಶ್ರೇಯಃ ಪ್ರಾಪ್ತುಂ ಯ ಇಚ್ಛತಿ ।ಶ್ರಾವಯೇದಿದಮಾಖ್ಯಾನಂ ಬ್ರಾಹ್ಮಣೇಭ್ಯೋ ದಿನೇ ದಿನೇ ॥೨೧</p>
	<p>ಯಸ್ತ್ವಿದಂ ರಘುನಾಥಸ್ಯ ಚರಿತಂಸಕಲಂ ಪಠೇತ್​ ।ಸೋಽಸುಕ್ಷಯೇ ವಿಷ್ಣುಲೋಕಂಗಚ್ಛತ್ಯೇವ ನ ಸಂಶಯಃ ॥ ೨೨</p>
	<p>ಪಿತಾ ಪಿತಾಮಹಸ್ತಸ್ಯ ತಥೈವ ಪ್ರಪಿತಾಮಹಃ।ತತ್ಪಿತಾ ತತ್ಪಿತಾ ಚೈವ ವಿಷ್ಣುಂ ಯಾಂತಿ ನಸಂಶಯಃ ॥ ೨೩</p>
	<p>ಚತುರ್ವರ್ಗಪ್ರದಂ ನಿತ್ಯಂ ಚರಿತಂರಾಘವಸ್ಯ ತು ।ತಸ್ಮಾದ್ಯತ್ನವತಾ ನಿತ್ಯಂ ಶ್ರೋತವ್ಯಂಪರಮಂ ಸದಾ ॥ ೨೪</p>
	<p>ಶೃಣ್ವನ್​ ರಾಮಾಯಣಂ ಭಕ್ತ್ಯಾ ಯಃ ಪಾದಂ ಪಾದಮೇವ ವಾ ।ಸ ಯಾತಿ ಬ್ರಹ್ಮಣಃ ಸ್ಥಾನಂ ಬ್ರಹ್ಮಣಾಪೂಜ್ಯತೇ ಸದಾ ॥ ೨೫</p>
	<p>ಏವಮೇತತ್​ ಪುರಾವೃತ್ತಮಾಖ್ಯಾನಂಭದ್ರಮಸ್ತು ವಃ ।ಪ್ರವ್ಯಾಹರತ ವಿಸ್ರಬ್ಧಂ ಬಲಂ ವಿಷ್ಣೋಃ ಪ್ರವರ್ಧತಾಮ್ ॥ ೨೬</p>
	<p>ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂಉತ್ತರಕಾಂಡೇಶ್ರೀರಾಮಾಯಣಫಲಶೃತಿರ್ನಾಮಏಕದಶೋತ್ತರಶತತಮಃ ಸರ್ಗಃ</p>
	
	
	<p>ಇತಿ ಶ್ರೀಮದ್ರಾಮಾಯಣೇ ಉತ್ತರಕಾಂಡಃಸಂಪೂರ್ಣಃ</p>
	<p>ಶ್ರೀಮದ್ರಾಮಾಯಣಂ ಸಂಪೂರ್ಣಮ್ಶುಭಂ ಭೂಯಾತ್​ ॥ ಶ್ರೀರಾಮಚಂದ್ರಾರ್ಪಣಮಸ್ತು ॥</p>
	<p>ಅಗಸ್ತ್ಯಾದಿಮುನಿಸ್ತುತ್ಯಂವಾಂಛಿತಾರ್ಥಪ್ರಯಾದಕಮ್ ।ಸರ್ವದೇವೋತ್ತಮಂಧ್ಯಾಯೇದುತ್ತರೇ ಕಾಂಡಉತ್ತಮೇ ॥</p>
	<p>ತಪಃಸ್ವಾಧ್ಯಾಯನಿರತಂ ತಪಸ್ವೀವಾಗ್ವಿದಾಂ ವರಮ್ ।ನಾರದಂ ಪರಿಪಪ್ರಚ್ಛ ವಾಲ್ಮೀಕಿರ್ಮುನಿಪುಂಗವಮ್ ॥</p>
	<p>ಕೋನ್ವಸ್ಮಿನ್​ ಸಾಂಪ್ರತಂ ಲೋಕೇಗುಣವಾನ್​ ಕಶ್ಚ ವೀರ್ಯವಾನ್​ ।ಧರ್ಮಜ್ಞಶ್ಚ ಕೃತಜ್ಞಶ್ಚ ಸತ್ಯವಾಕ್ಯೋ ದೃಢವ್ರತಃ ॥</p>
</body>
</html>
