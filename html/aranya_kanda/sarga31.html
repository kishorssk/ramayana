<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
<title>ಏಕತ್ರಿಂಶಃ ಸರ್ಗಃ - ರಾವಣಖರವೃತ್ತೋಪಲಂಭಃ</title>
<link rel="stylesheet" href="../assets/bootstrap-3.3.6-dist/css/bootstrap.css">

	<link rel="stylesheet" href="../assets/tem_style.css">
	<link rel="stylesheet" href="../assets/style.css" >
	<script type="text/javascript" src="../js/common.js"></script>
	<script type="text/javascript" src="../js/jquery.min.js"></script>
</head>

<body onload = "script();">
<!--Header --->
<div class="header_top">  
	<div class="col-xs-12">
		<a href="../search.php"><span class="glyphicon glyphicon-search  pull-right" name="search"></span></a>
		<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
		<p style="font-size:17px; padding-top:10px;"><a href="../../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
		<a href="../bala_kanda.html">ಬಾಲಕಾಂಡ</a>&emsp;&emsp;&emsp;&emsp;&emsp; 
		<a href="../ayodhya_kanda.html">ಅಯೋಧ್ಯಾಕಾಂಡ</a> &emsp;&emsp;&emsp;&emsp;&emsp; 
		<a href="../aranya_kanda.html">ಅರಣ್ಯಕಾಂಡ</a> &emsp;&emsp;&emsp;&emsp;&emsp;
		<a href="../kishkindha_kanda.html">ಕಿಷ್ಕಿಂಧಾಕಾಂಡ</a> &emsp;&emsp;&emsp;&emsp;&emsp; 
		<a href="../sundara_kanda.html">ಸುಂದರಕಾಂಡ</a> &emsp;&emsp;&emsp;&emsp;&emsp; 
		<a href="../yuddha_kanda.html">ಯುದ್ಧಕಾಂಡ</a></p>
	</div>
</div>
<!-- Header Close -->
<br>
<div class="container">
		<div class="row">
			<div class="col-xs-12" id="text">
				<div class="chapter" type="kanda" id="VRK_C03">
					<div class="ch_name"> ಅರಣ್ಯಕಾಂಡಃ    </div>
	
				<div class="section" type="sarga" id="VRK_C03_S31">
					<div class="sname"><b>ಏಕತ್ರಿಂಶಃ ಸರ್ಗಃ - ರಾವಣಖರವೃತ್ತೋಪಲಂಭಃ</b></div>
					<div class="verse">ತ್ವರಮಾಣಸ್ತತೋ ಗತ್ವಾ ಜನಸ್ಥಾನಾದಕಂಪನಃ  ।<br />ಪ್ರವಿಶ್ಯ ಲಂಕಾಂ ವೇಗೇನ ರಾವಣಂ ವಾಕ್ಯಮಬ್ರವೀತ್  ॥ 1 ॥</div>
					<div class="verse">ಜನಸ್ಥಾನಸ್ಥಿತಾ ರಾಜನ್ ರಾಕ್ಷಸಾ ಬಹವೋ ಹತಾಃ  ।<br />ಖರಶ್ಚ ನಿಹತಃ ಸಂಖ್ಯೇ ಕಥಂಚಿದಹಮಾಗತಃ  ॥ 2 ॥</div>
					<div class="verse">ಏವಮುಕ್ತೋ ದಶಗ್ರೀವಃ ಕ್ರುದ್ಧಃ ಸಂರಕ್ತಲೋಚನಃ  ।<br />ಅಕಂಪನಮುವಾಚೇದಂ ನಿರ್ದಹನ್ನಿವ ಚಕ್ಷುಷಾ  ॥ 3 ॥</div>
					<div class="verse">ಕೇನ ರಮ್ಯಂ ಜನಸ್ಥಾನಂ ಹತಂ ಮಮ ಪರಾಸುನಾ  ।<br />ಕೋ ಹಿ ಸರ್ವೇಷು ಲೋಕೇಷು ಗತಿಂ ನಾಧಿ ಗಮಿಷ್ಯತಿ  ॥ 4 ॥</div>
					<div class="verse">ನ ಹಿ ಮೇ ವಿಪ್ರಿಯಂ ಕೃತ್ವಾ ಶಕ್ಯಂ ಮಘವತಾ ಸುಖಮ್ ।<br />ಪ್ರಾಪ್ತುಂ ವೈಶ್ರವಣೇನಾಪಿ ನ ಯಮೇನ ನ ವಿಷ್ಣುನಾ ॥ 5 ॥
					<div class="verse">ಕಾಲಸ್ಯ ಚಾಪ್ಯಹಂ ಕಾಲೋ ದಹೇಯಮಪಿ ಪಾವಕಮ್  ।<br />ಮೃತ್ಯುಂ ಮರಣಧರ್ಮೇಣ ಸಂಯೋಜಯಿತುಮುತ್ಸಹೇ  ॥ 6 ॥</div>
					<div class="verse">ದಹೇಯಮಪಿ ಸಂಕ್ರುದ್ಧಸ್ತೇಜಸಾದಿತ್ಯಪಾವಕೌ  ।<br />ವಾತಸ್ಯ ತರಸಾ ವೇಗಂ ನಿಹಂತುಮಹಮುತ್ಸಹೇ  ॥ 7 ॥</div>
					<div class="verse">ತಥಾ ಕ್ರುದ್ಧಂ ದಶಗ್ರೀವಂ ಕೃತಾಂಜಲಿರಕಂಪನಃ  ।<br />ಭಯಾತ್ಸಂದಿಗ್ಧಯಾ ವಾಚಾ ರಾವಣಂ ಯಾಚತೇऽಭಯಮ್  ॥ 8 ॥</div>
					<div class="verse">ದಶಗ್ರೀವೋऽಭಯಂ ತಸ್ಮೈ ಪ್ರದದೌ ರಕ್ಷಸಾಂ ವರಃ  ।<br />ಸ ವಿಸ್ರಬ್ಧೋऽಬ್ರವೀದ್ವಾಕ್ಯಮಸಂದಿಗ್ಧಮಕಂಪನಃ  ॥ 9 ॥</div>
					<div class="verse">ಪುತ್ರೋ ದಶರಥಸ್ಯಾಸ್ತಿ ಸಿಂಹಸಂಹನನೋ ಯುವಾ  ।<br />ರಾಮೋ ನಾಮ ವೃಷಸ್ಕಂಧೋ ವೃತ್ತಾಯತಮಹಾಭುಜಃ  ॥ 10 ॥</div>
					<div class="verse">ವೀರಃ ಪೃಥುಯಶಾಃ ಶ್ರೀಮಾನತುಲ್ಯಬಲವಿಕ್ರಮಃ  ।<br />ಹತಂ ತೇನ ಜನಸ್ಥಾನಂ ಖರಶ್ಚ ಸಹದೂಷಣಃ  ॥ 11 ॥</div>
					<div class="verse">ಅಕಂಪನವಚಃ ಶ್ರುತ್ವಾ ರಾವಣೋ ರಾಕ್ಷಸಾಧಿಪಃ  ।<br />ನಾಗೇಂದ್ರ ಇವ ನಿಃಶ್ವಸ್ಯ ವಚನಂ ಚೇದಮಬ್ರವೀತ್  ॥ 12 ॥</div>
					<div class="verse">ಸ ಸುರೇಂದ್ರೇಣ ಸಂಯುಕ್ತೋ ರಾಮಃ ಸರ್ವಾಮರೈಃ ಸಹ  ।<br />ಉಪಯಾತೋ ಜನಸ್ಥಾನಂ ಬ್ರೂಹಿ ಕಚ್ಚಿದಕಂಪನ  ॥ 13 ॥</div>
					<div class="verse">ರಾವಣಸ್ಯ ಪುನರ್ವಾಕ್ಯಂ ನಿಶಮ್ಯ ತದಕಂಪನಃ  ।<br />ಆಚಚಕ್ಷೇ ಬಲಂ ತಸ್ಯ ವಿಕ್ರಮಂ ಚ ಮಹಾತ್ಮನಃ  ॥ 14 ॥</div>
					<div class="verse">ರಾಮೋ ನಾಮ ಮಹಾತೇಜಾಃ ಶ್ರೇಷ್ಠಃ ಸರ್ವಧನುಷ್ಮತಾಮ್  ।<br />ದಿವ್ಯಾಸ್ತ್ರಗುಣಸಂಪನ್ನಃ ಪುರಂದರಸಮೋ ಯುಧಿ  ॥ 15 ॥</div>
					<div class="verse">ತಸ್ಯಾನುರೂಪೋ ಬಲವಾನ್ ರಕ್ತಾಕ್ಷೋ ದುಂದುಭಿಸ್ವನಃ  ।<br />ಕನೀಯಾನ್ ಲಕ್ಷ್ಮಣೋ ನಾಮ ಭ್ರಾತಾ ಶಶಿನಿಭಾನನಃ  ॥ 16 ॥</div>
					<div class="verse">ಸ ತೇನ ಸಹ ಸಂಯುಕ್ತಃ ಪಾವಕೇನಾನಿಲೋ ಯಥಾ  ।<br />ಶ್ರೀಮಾನ್ ರಾಜವರಸ್ತೇನ ಜನಸ್ಥಾನಂ ನಿಪಾತಿತಮ್  ॥ 17 ॥</div>
					<div class="verse">ನೈವ ದೇವಾ ಮಹಾತ್ಮಾನೋ ನಾತ್ರ ಕಾರ್ಯಾ ವಿಚಾರಣಾ  ।<br />ಶರಾ ರಾಮೇಣ ತೂತ್ಸೃಷ್ಟಾ ರುಕ್ಮಪುಂಖಾಃ ಪತತ್ತ್ರಿಣಃ  ॥ 18 ॥</div>
					<div class="verse">ಸರ್ಪಾಃ ಪಂಚಾನನಾ ಭೂತ್ವಾ ಭಕ್ಷಯಂತಿ ಸ್ಮ ರಾಕ್ಷಸಾನ್  ।<br />ಯೇನ ಯೇನ ಚ ಗಚ್ಛಂತಿ ರಾಕ್ಷಸಾ ಭಯಕರ್ಶಿತಾಃ  ॥ 19 ॥</div>
					<div class="verse">ತೇನ ತೇನ ಸ್ಮ ಪಶ್ಯಂತಿ ರಾಮಮೇವಾಗ್ರತಃ ಸ್ಥಿತಮ್  ।<br />ಇತ್ಥಂ ವಿನಾಶಿತಂ ತೇನ ಜನಸ್ಥಾನಂ ತವಾನಘ  ॥ 20 ॥</div>
					<div class="verse">ಅಕಂಪನವಚಃ ಶ್ರುತ್ವಾ ರಾವಣೋ ವಾಕ್ಯಮಬ್ರವೀತ್  ।<br />ಜನಸ್ಥಾನಂ ಗಮಿಷ್ಯಾಮಿ ಹಂತುಂ ರಾಮಂ ಸಲಕ್ಷ್ಮಣಮ್  ॥ 21 ॥</div>
					<div class="verse">ಅಥೈವಮುಕ್ತೇ ವಚನೇ ಪೆÇ್ರೀವಾಚೇದಮಕಂಪನಃ  ।<br />ಶೃಣು ರಾಜನ್ ಯಥಾವೃತ್ತಂ ರಾಮಸ್ಯ ಬಲಪೌರುಷಮ್  ॥ 22 ॥</div>
					<div class="verse">ಅಸಾಧ್ಯಃ ಕುಪಿತೋ ರಾಮೋ ವಿಕ್ರಮೇಣ ಮಹಾಯಶಾಃ  ।<br />ಆಪಗಾಯಾಃ ಸುಪೂರ್ಣಾಯಾ ವೇಗಂ ಪರಿಹರೇಚ್ಛರೈಃ  ॥ 23 ॥</div>
					<div class="verse">ಸತಾರಗ್ರಹನಕ್ಷತ್ರಂ ನಭಶ್ಚಾಪ್ಯವಸಾದಯೇತ್  ।<br />ಅಸೌ ರಾಮಸ್ತು ಮಜ್ಜಂತೀಂ ಶ್ರೀಮಾನಭ್ಯುದ್ಧರೇನ್ಮಹೀಮ್  ॥ 24 ॥</div>
					<div class="verse">ಭಿತ್ತ್ವಾ ವೇಲಾಂ ಸಮುದ್ರಸ್ಯ ಲೋಕಾನಾಪ್ಲಾವಯೇದ್ವಿಭುಃ  ।<br />ವೇಗಂ ವಾಪಿ ಸಮುದ್ರಸ್ಯ ವಾಯುಂ ವಾ ವಿಧಮೇಚ್ಛರೈಃ  ॥ 25 ॥</div>
					<div class="verse">ಸಂಹೃತ್ಯ ವಾ ಪುನರ್ಲೋಕಾನ್ ವಿಕ್ರಮೇಣ ಮಹಾಯಶಾಃ  ।<br />ಶಕ್ತಃ ಸ ಪುರುಷವ್ಯಾಘ್ರಃ ಸ್ರಷ್ಟುಂ ಪುನರಪಿ ಪ್ರಜಾಃ  ॥ 26 ॥</div>
					<div class="verse">ನ ಹಿ ರಾಮೋ ದಶಗ್ರೀವ ಶಕ್ಯೋ ಜೇತುಂ ತ್ವಯಾ ಯುಧಿ  ।<br />ರಕ್ಷಸಾಂ ವಾಪಿ ಲೋಕೇನ ಸ್ವರ್ಗಃ ಪಾಪಜನೈರಿವ  ॥ 27 ॥</div>
					<div class="verse">ನ ತಂ ವಧ್ಯಮಹಂ ಮನ್ಯೇ ಸರ್ವೈರ್ದೇವಾಸುರೈರಪಿ  ।<br />ಅಯಂ ತಸ್ಯ ವಧೋಪಾಯಸ್ತಂ ಮಮೈಕಮನಾಃ ಶೃಣು  ॥ 28 ॥</div>
					<div class="verse">ಭಾರ್ಯಾ ತಸ್ಯೋತ್ತಮಾ ಲೋಕೇ ಸೀತಾ ನಾಮ ಸುಮಧ್ಯಮಾ  ।<br />ಶ್ಯಾಮಾ ಸಮವಿಭಕ್ತಾಂಗೀ ಸ್ತ್ರೀರತ್ನಂ ರತ್ನಭೂಷಿತಾ  ॥ 29 ॥</div>
					<div class="verse">ನೈವ ದೇವೀ ನ ಗಂಧರ್ವೀ ನಾಪ್ಸರಾ ನಾಪಿ ದಾನವೀ  ।<br />ತುಲ್ಯಾ ಸೀಮಂತಿನೀ ತಸ್ಯಾ ಮಾನುಷೀಷು ಕುತೋ ಭವೇತ್  ॥ 30 ॥</div>
					<div class="verse">ತಸ್ಯಾಪಹರ ಭಾರ್ಯಾಂ ತ್ವಂ ಪ್ರಮಥ್ಯ ತು ಮಹಾವನೇ  ।<br />ಸ ತಯಾ ರಹಿತಃ ಕಾಮೀ ರಾಮೋ ಹಾಸ್ಯತಿ ಜೀವಿತಮ್  ॥ 31 ॥</div>
					<div class="verse">ಅರೋಚಯತ ತದ್ವಾಕ್ಯಂ ರಾವಣೋ ರಾಕ್ಷಸಾಧಿಪಃ  ।<br />ಚಿಂತಯಿತ್ವಾ ಮಹಾಬಾಹುರಕಂಪನಮುವಾಚ ಹ  ॥ 32 ॥</div>
					<div class="verse">ಬಾಢಂ ಕಲ್ಯಂ ಗಮಿಷ್ಯಾಮಿ ಹ್ಯೇಕಃ ಸಾರಥಿನಾ ಸಹ  ।<br />ಆನಯಿಷ್ಯಾಮಿ ವೈದೇಹೀಮಿಮಾಂ ಹೃಷ್ಟೋ ಮಹಾಪುರೀಮ್  ॥ 33 ॥</div>
					<div class="verse">ಅಥೈವಮುಕ್ತ್ವಾ ಪ್ರಯಯೌ ಖರಯುಕ್ತೇನ ರಾವಣಃ  ।<br />ರಥೇನಾದಿತ್ಯವರ್ಣೇನ ದಿಶಃ ಸರ್ವಾಃ ಪ್ರಕಾಶಯನ್  ॥ 34 ॥</div>
					<div class="verse">ಸ ರಥೋ ರಾಕ್ಷಸೇಂದ್ರಸ್ಯ ನಕ್ಷತ್ರಪಥಗೋ ಮಹಾನ್  ।<br />ಸಂಚಾರ್ಯಮಾಣಃ ಶುಶುಭೇ ಜಲದೇ ಚಂದ್ರಮಾ ಇವ  ॥ 35 ॥</div>
					<div class="verse">ಸ ಮಾರೀಚಾಶ್ರಮಂ ಪ್ರಾಪ್ಯ ತಾಟಕೇಯಮುಪಾಗಮತ್  ।<br />ಮಾರೀಚೇನಾರ್ಚಿತೋ ರಾಜಾ ಭಕ್ಷ್ಯಭೋಜ್ಯೈರಮಾನುಷೈಃ  ॥ 36 ॥</div>
					<div class="verse">ತಂ ಸ್ವಯಂ ಪೂಜಯಿತ್ವಾ ತು ಆಸನೇನೋದಕೇನ ಚ  ।<br />ಅರ್ಥೋಪಹಿತಯಾ ವಾಚಾ ಮಾರೀಚೋ ವಾಕ್ಯಮಬ್ರವೀತ್  ॥ 37 ॥</div>
					<div class="verse">ಕಚ್ಚಿತ್ ಸುಕುಶಲಂ ರಾಜನ್ ಲೋಕಾನಾಂ ರಾಕ್ಷಸೇಶ್ವರ  ।<br />ಆಶಂಕೇ ನಾಧಿಜಾನೇ ತ್ವಂ ಯತಸ್ತೂರ್ಣಮಿಹಾಗತಃ  ॥ 38 ॥</div>
					<div class="verse">ಏವಮುಕ್ತೋ ಮಹಾತೇಜಾ ಮಾರೀಚೇನ ಸ ರಾವಣಃ  ।<br />ತತಃ ಪಶ್ಚಾದಿದಂ ವಾಕ್ಯಮಬ್ರವೀದ್ವಾಕ್ಯಕೋವಿದಃ  ॥ 39 ॥</div>
					<div class="verse">ಆರಕ್ಷೋ ಮೇ ಹತಸ್ತಾತ ರಾಮೇಣಾಕ್ಲಿಷ್ಟಕರ್ಮಣಾ  ।<br />ಜನಸ್ಥಾನಮವಧ್ಯಂ ತತ್ ಸರ್ವಂ ಯುಧಿ ನಿಪಾತಿತಮ್  ॥ 40 ॥</div>
					<div class="verse">ತಸ್ಯ ಮೇ ಕುರು ಸಾಚಿವ್ಯಂ ತಸ್ಯ ಭಾರ್ಯಾಪಹಾರಣೇ  ।<br />ರಾಕ್ಷಸೇಂದ್ರವಚಃ ಶ್ರುತ್ವಾ ಮಾರೀಚೋ ವಾಕ್ಯಮಬ್ರವೀತ್  ॥ 41 ॥</div>
					<div class="verse">ಆಖ್ಯಾತಾ ಕೇನ ಸೀತಾ ಸಾ ಮಿತ್ರರೂಪೇಣ ಶತ್ರುಣಾ  ।<br />ತ್ವಯಾ ರಾಕ್ಷಸಶಾರ್ದೂಲ ಕೋ ನ ನಂದತಿ ನಂದಿತಃ  ॥ 42 ॥</div>
					<div class="verse">ಸೀತಾಮಿಹಾನಯಸ್ವೇತಿ ಕೋ ಬ್ರವೀತಿ ಬ್ರವೀಹಿ ಮೇ  ।<br />ರಕ್ಷೋಲೋಕಸ್ಯ ಸರ್ವಸ್ಯ ಕಃ ಶೃಂಗಂ ಛೇತ್ತುಮಿಚ್ಛತಿ  ॥ 43 ॥</div>
					<div class="verse">ಪೆÇ್ರೀತ್ಸಾಹಯತಿ ಕಶ್ಚ ತ್ವಾಂ ಸ ಹಿ ಶತ್ರುರಸಂಶಯಃ  ।<br />ಆಶೀವಿಷಮುಖಾದ್ದಂಷ್ಟ್ರಾಮುದ್ಧರ್ತುಂ ಚೇಚ್ಛತಿ ತ್ವಯಾ  ॥ 44 ॥</div>
					<div class="verse">ಕರ್ಮಣಾ ತೇನ ಕೇನಾಸಿ ಕಾಪಥಂ ಪ್ರತಿಪಾದಿತಃ  ।<br />ಸುಖಸುಪ್ತಸ್ಯ ತೇ ರಾಜನ್ ಪ್ರಹೃತಂ ಕೇನ ಮೂರ್ಧನಿ  ॥ 45 ॥</div>
					<div class="verse">	ವಿಶುದ್ಧವಂಶಾಭಿಜನಾಗ್ರಹಸ್ತ-<br /> ಸ್ತೇಜೋಮದಃ ಸಂಸ್ಥಿತದೋರ್ವಿಷಾಣಃ  ।<br />	ಉದೀಕ್ಷಿತುಂ ರಾವಣ ನೇಹ ಯುಕ್ತಃ <br /> ಸ ಸಂಯುಗೇ ರಾಘವಗಂಧಹಸ್ತೀ ॥ 46 ॥</div>
					<div class="verse">	ಅಸೌ ರಣಾಂತಃಸ್ಥಿತಿಸಂಧಿವಾಲೋ<br /> ವಿದಗ್ಧರಕ್ಷೋಮೃಗಹಾ ನೃಸಿಂಹಃ  ।<br />	ಸುಪ್ತಸ್ತ್ವಯಾ ಬೋಧಯಿತುಂ ನ ಯುಕ್ತಃ<br /> ಶರಾಂಗಪೂರ್ಣೋ ನಿಶಿತಾಸಿದಂಷ್ಟ್ರಃ ॥ 47 ॥</div>
					<div class="verse">	ಚಾಪಾಪಹಾರೇ ಭುಜವೇಗಪಂಕೇ<br /> ಶರೋರ್ಮಿಮಾಲೇ ಸುಮಹಾಹವೌಘೇ  ।<br />	ನ ರಾಮಪಾತಾಲಮುಖೇऽತಿಘೋರೇ<br /> ಪ್ರಸ್ಕಂದಿತುಂ ರಾಕ್ಷಸರಾಜ ಯುಕ್ತಮ್ ॥ 48 ॥</div>
					<div class="verse">	ಪ್ರಸೀದ ಲಂಕೇಶ್ವರ ರಾಕ್ಷಸೇಂದ್ರ<br /> ಲಂಕಾಂ ಪ್ರಸನ್ನೋ ಭವ ಸಾಧು ಗಚ್ಛ  ।<br />	ತ್ವಂ ಸ್ವೇಷು ದಾರೇಷು ರಮಸ್ವ ನಿತ್ಯಂ<br /> ರಾಮಃ ಸಭಾರ್ಯೋ ರಮತಾಂ ವನೇಷು ॥ 49 ॥</div>
					<div class="verse">ಏವಮುಕ್ತೋ ದಶಗ್ರೀವೋ ಮಾರೀಚೇನ ಸ ರಾವಣಃ  ।<br />ನ್ಯವರ್ತತ ಪುರೀಂ ಲಂಕಾಂ ವಿವೇಶ ಚ ಗೃಹೋತ್ತಮಮ್  ॥ 50 ॥</div>
					<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿಸಹಸ್ರಿಕಾಯಾಂ ಸಂಹಿತಾಯಾಂ ಅರಣ್ಯಕಾಂಡೇ ಏಕತ್ರಿಂಶಃ ಸರ್ಗಃ</div>
				</div>
				</div>
			</div>
		</div>
		
		
		
<!-- div #main-navbar .main-navbar .main-navbar-fixed-top -->

        <div id="main-sidebar" class="main-sidebar main-sidebar-right">
            <div id="main-sidebar-wrapper" class="main-sidebar-wrapper">
               <div class="section">
			   		<h3 align="center"> ಅರಣ್ಯಕಾಂಡಃ    </h3>
			   </div>
			   <hr>
                <nav>
                    <ul>
                        <li class="close-sb"><a href="sarga1.html">1. ಪ್ರಥಮಃ ಸರ್ಗಃ - ಮಹರ್ಷಿಸಂಗಃ</a></li>
						<li class="close-sb"><a href="sarga2.html">2. ದ್ವಿತೀಯಃ ಸರ್ಗಃ - ವಿರಾಧಸಂರೋಧಃ</a></li>
						<li class="close-sb"><a href="sarga3.html">3. ತೃತೀಯಃ ಸರ್ಗಃ - ವಿರಾಧಪ್ರಹಾರಃ</a></li>
						<li class="close-sb"><a href="sarga4.html">4. ಚತುರ್ಥಃ ಸರ್ಗಃ - ವಿರಾಧಖನನಮ್</a></li>
						<li class="close-sb"><a href="sarga5.html">5. ಪಂಚಮಃ ಸರ್ಗಃ - ಶರಭಂಗಬ್ರಹ್ಮಲೋಕಪ್ರಸ್ಥಾನಮ್</a></li>
						<li class="close-sb"><a href="sarga6.html">6. ಷಷ್ಠಃ ಸರ್ಗಃ - ರಕ್ಷೋವಧಪ್ರತಿಜ್ಞಾನಮ್</a></li>
						<li class="close-sb"><a href="sarga7.html">7. ಸಪ್ತಮಃ ಸರ್ಗಃ - ಸುತೀಕ್ಷ್ಣಾಶ್ರಮಃ</a></li>
						<li class="close-sb"><a href="sarga8.html">8. ಅಷ್ಟಮಃ ಸರ್ಗಃ - ಸುತೀಕ್ಷ್ಣಾಭ್ಯನುಜ್ಞಾ</a></li>
						<li class="close-sb"><a href="sarga9.html">9. ನವಮಃ ಸರ್ಗಃ - ಸೀತಾಧರ್ಮಾವೇದನಮ್</a></li>
						<li class="close-sb"><a href="sarga10.html">10. ದಶಮಃ ಸರ್ಗಃ - ರಕ್ಷೋವಧಸಮರ್ಥನಮ್</a></li>
						<li class="close-sb"><a href="sarga11.html">11. ಏಕಾದಶಃ ಸರ್ಗಃ - ಅಗಸ್ತ್ಯಾಶ್ರಮಃ</a></li>
						<li class="close-sb"><a href="sarga12.html">12. ದ್ವಾದಶಃ ಸರ್ಗಃ - ಅಗಸ್ತ್ಯದರ್ಶನಮ್</a></li>
						<li class="close-sb"><a href="sarga13.html">13. ತ್ರಯೋದಶಃ ಸರ್ಗಃ - ಪಂಚವಟೀಗಮನಮ್</a></li>
						<li class="close-sb"><a href="sarga14.html">14. ಚತುರ್ದಶಃ ಸರ್ಗಃ - ಜಟಾಯುಸ್ಸಂಗಮಃ</a></li>
						<li class="close-sb"><a href="sarga15.html">15. ಪಂಚದಶಃ ಸರ್ಗಃ - ಪಂಚವಟೀಪರ್ಣಶಾಲಾ</a></li>
						<li class="close-sb"><a href="sarga16.html">16. ಷೋಡಶಃ ಸರ್ಗಃ - ಹೇಮಂತವರ್ಣನಮ್</a></li>
						<li class="close-sb"><a href="sarga17.html">17. ಸಪ್ತದಶಃ ಸರ್ಗಃ - ಶೂರ್ಪಣಖಾಭಾವಾವಿಷ್ಕರಣಮ್</a></li>
						<li class="close-sb"><a href="sarga18.html">18.  ಅಷ್ಟಾದಶಃ ಸರ್ಗಃ - ಶೂರ್ಪಣಖಾವಿರೂಪಣಮ್</a></li>
						<li class="close-sb"><a href="sarga19.html">19. ಏಕೋನವಿಂಶಃ ಸರ್ಗಃ - ಖರಕ್ರೋಧಃ</a></li>
						<li class="close-sb"><a href="sarga20.html">20. ವಿಂಶಃ ಸರ್ಗಃ - ಚತುರ್ದಶರಕ್ಷೋವಧಃ</a></li>
						<li class="close-sb"><a href="sarga21.html">21. ಏಕವಿಂಶಃ ಸರ್ಗಃ - ಖರಸಂಧುಕ್ಷಣಮ್</a></li>
						<li class="close-sb"><a href="sarga22.html">22. ದ್ವಾವಿಂಶಃ ಸರ್ಗಃ - ಖರಸಂನಾಹಃ</a></li>
						<li class="close-sb"><a href="sarga23.html">23. ತ್ರಯೋವಿಂಶಃ ಸರ್ಗಃ - ಉತ್ಪಾತದರ್ಶನಮ್</a></li>
						<li class="close-sb"><a href="sarga24.html">24. ಚತುರ್ವಿಂಶಃ ಸರ್ಗಃ - ರಾಮಖರಬಲಸಂನಿಕರ್ಷಃ</a></li>
						<li class="close-sb"><a href="sarga25.html">25. ಪಂಚವಿಂಶಃ ಸರ್ಗಃ - ಖರಸೈನ್ಯಾವಮರ್ದಃ</a></li>
						<li class="close-sb"><a href="sarga26.html">26. ಷಡ್ವಿಂಶಃ ಸರ್ಗಃ - ದೂಷಣಾದಿವಧಃ</a></li>
						<li class="close-sb"><a href="sarga27.html">27. ಸಪ್ತವಿಂಶಃ ಸರ್ಗಃ - ತ್ರಿಶಿರೋವಧಃ</a></li>
						<li class="close-sb"><a href="sarga28.html">28. ಅಷ್ಟಾವಿಂಶಃ ಸರ್ಗಃ - ಖರರಾಮಸಂಪ್ರಹಾರಃ</a></li>
						<li class="close-sb"><a href="sarga29.html">29. ಏಕೋನತ್ರಿಂಶಃ ಸರ್ಗಃ - ಖರಗದಾಭೇದನಮ್</a></li>
						<li class="close-sb"><a href="sarga30.html">30. ತ್ರಿಂಶಃ ಸರ್ಗಃ - ಖರಸಂಹಾರಃ</a></li>
						<li class="close-sb"><a href="sarga31.html">31. ಏಕತ್ರಿಂಶಃ ಸರ್ಗಃ - ರಾವಣಖರವೃತ್ತೋಪಲಂಭಃ</a></li>
						<li class="close-sb"><a href="sarga32.html">32. ದ್ವಾತ್ರಿಂಶಃ ಸರ್ಗಃ - ಶೂರ್ಪಣಖೋದ್ಯಮಃ</a></li>
						<li class="close-sb"><a href="sarga33.html">33. ತ್ರಯಸ್ತ್ರಿಂಶಃ ಸರ್ಗಃ - ರಾವಣನಿಂದಾ</a></li>
						<li class="close-sb"><a href="sarga34.html">34. ಚತುಸ್ತ್ರಿಂಶಃ ಸರ್ಗಃ - ಸೀತಾಹರಣೋಪದೇಶಃ</a></li>
						<li class="close-sb"><a href="sarga35.html">35. ಪಂಚತ್ರಿಂಶಃ ಸರ್ಗಃ - ಮಾರೀಚಾಶ್ರಮಪುನರ್ಗಮನಮ್</a></li>
						<li class="close-sb"><a href="sarga36.html">36.  ಷಟ್‍ತ್ರಿಂಶಃ ಸರ್ಗಃ - ಸಹಾಯೈಷಣಾ</a></li>
						<li class="close-sb"><a href="sarga37.html">37. ಸಪ್ತತ್ರಿಂಶಃ ಸರ್ಗಃ - ಅಪ್ರಿಯಪಥ್ಯವಚನಮ್</a></li>
						<li class="close-sb"><a href="sarga38.html">38. ಅಷ್ಟಾತ್ರಿಂಶಃ ಸರ್ಗಃ - ರಾಮಾಸ್ತ್ರಮಹಿಮಾ</a></li>
						<li class="close-sb"><a href="sarga39.html">39. ಏಕೋನಚತ್ವಾರಿಂಶಃ ಸರ್ಗಃ - ಸಾಹಾಯ್ಯಕಾನುಭ್ಯಪಗಮಃ</a></li>
						<li class="close-sb"><a href="sarga40.html">40. ಚತ್ವಾರಿಂಶಃ ಸರ್ಗಃ - ಮಾಯಾಮೃಗರೂಪ ಪರಿಗ್ರಹ ನಿರ್ಬಂಧಃ</a></li>
						<li class="close-sb"><a href="sarga41.html">41. ಏಕಚತ್ವಾರಿಂಶಃ ಸರ್ಗಃ - ರಾವಣನಿಂದಾ</a></li>
						<li class="close-sb"><a href="sarga42.html">42. ದ್ವಿಚತ್ವಾರಿಂಶಃ ಸರ್ಗಃ - ಸ್ವರ್ಣಮೃಗಪ್ರೇಕ್ಷಣಮ್</a></li>
						<li class="close-sb"><a href="sarga43.html">43. ತ್ರಿಚತ್ವಾರಿಂಶಃ ಸರ್ಗಃ - ಲಕ್ಷ್ಮಣಶಂಕಾಪ್ರತಿಸಮಾಧಾನಮ್</a></li>
						<li class="close-sb"><a href="sarga44.html">44. ಚತುಶ್ಚತ್ವಾರಿಂಶಃ ಸರ್ಗಃ - ಮಾರೀಚವಂಚನಾ</a></li>
						<li class="close-sb"><a href="sarga45.html">45. ಪಂಚಚತ್ವಾರಿಂಶಃ ಸರ್ಗಃ - ಸೀತಾಪಾರುಷ್ಯಮ್</a></li>
						<li class="close-sb"><a href="sarga46.html">46. ಷಟ್‍ಚತ್ವಾರಿಂಶಃ ಸರ್ಗಃ - ರಾವಣಭಿಕ್ಷುಸತ್ಕಾರಃ</a></li>
						<li class="close-sb"><a href="sarga47.html">47. ಸಪ್ತಚತ್ವಾರಿಂಶಃ ಸರ್ಗಃ - ರಾವಣಾಧಿಕ್ಷೇಪಃ</a></li>
						<li class="close-sb"><a href="sarga48.html">48. ಅಷ್ಟಚತ್ವಾರಿಂಶಃ ಸರ್ಗಃ - ರಾವಣವಿಕತ್ಥನಮ್</a></li>
						<li class="close-sb"><a href="sarga49.html">49. ಏಕೋನಪಂಚಾಶಃ ಸರ್ಗಃ - ಸೀತಾಪಹರಣಮ್</a></li>
						<li class="close-sb"><a href="sarga50.html">50. ಪಂಚಾಶಃ ಸರ್ಗಃ - ಜಟಾಯುರಭಿಯೋಗಃ</a></li>
						<li class="close-sb"><a href="sarga51.html">51. ಏಕಪಂಚಾಶಃ ಸರ್ಗಃ - ಜಟಾಯುರಾವಣಯುದ್ಧಮ್</a></li>
						<li class="close-sb"><a href="sarga52.html">52. ದ್ವಿಪಂಚಾಶಃ ಸರ್ಗಃ - ಸೀತಾವಿಕ್ರೋಶಃ</a></li>
						<li class="close-sb"><a href="sarga53.html">53. ತ್ರಿಪಂಚಾಶಃ ಸರ್ಗಃ - ರಾವಣಭರ್ತ್ಸನಮ್</a></li>
						<li class="close-sb"><a href="sarga54.html">54. ಚತುಃಪಂಚಾಶಃ ಸರ್ಗಃ - ಲಂಕಾಪ್ರಾಪಣಮ್</a></li>
						<li class="close-sb"><a href="sarga55.html">55. ಪಂಚಪಂಚಾಶಃ ಸರ್ಗಃ - ಸೀತಾವಿಲೋಭನೋದ್ಯಮಃ</a></li>
						<li class="close-sb"><a href="sarga56.html">56. ಷಟ್‍ಪಂಚಾಶಃ ಸರ್ಗಃ - ವತ್ಸರಾವಧಿಕರಣಮ್</a></li>
						<li class="close-sb"><a href="sarga57.html">57. ಸಪ್ತಪಂಚಾಶಃ ಸರ್ಗಃ - ರಾಮಪ್ರತ್ಯಾಗಮನಮ್</a></li>
						<li class="close-sb"><a href="sarga58.html">58. ಅಷ್ಟಪಂಚಾಶಃ ಸರ್ಗಃ - ಅನಿಮಿತ್ತದರ್ಶನಮ್</a></li>
						<li class="close-sb"><a href="sarga59.html">59. ಏಕೋನಷಷ್ಟಿತಮಃ ಸರ್ಗಃ - ಲಕ್ಷ್ಮಣಾಗಮನವಿಗರ್ಹಣಮ್</a></li>
						<li class="close-sb"><a href="sarga60.html">60. ಷಷ್ಟಿತಮಃ ಸರ್ಗಃ - ರಾಮೋನ್ಮಾದಃ</a></li>
						<li class="close-sb"><a href="sarga61.html">61. ಏಕಷಷ್ಟಿತಮಃ ಸರ್ಗಃ - ಸೀತಾನ್ವೇಷಣಮ್</a></li>
						<li class="close-sb"><a href="sarga62.html">62. ದ್ವಿಷಷ್ಟಿತಮಃ ಸರ್ಗಃ - ರಾಘವವಿಲಾಪಃ</a></li>
						<li class="close-sb"><a href="sarga63.html">63. ತ್ರಿಷಷ್ಟಿತಮಃ ಸರ್ಗಃ - ದುಃಖಾನುಚಿಂತನಮ್</a></li>
						<li class="close-sb"><a href="sarga64.html">64. ಚತುಃಷಷ್ಟಿತಮಃ ಸರ್ಗಃ - ರಾಮಕ್ರೋಧಃ</a></li>
						<li class="close-sb"><a href="sarga65.html">65. ಪಂಚಷಷ್ಟಿತಮಃ ಸರ್ಗಃ - ಕ್ರೋಧಸಂಹಾರಪ್ರಾರ್ಥನಾ</a></li>
						<li class="close-sb"><a href="sarga66.html">66. ಷಟ್‍ಷಷ್ಟಿತಮಃ ಸರ್ಗಃ - ಔಚಿತ್ಯಪ್ರತಿಬೋಧನಮ್</a></li>
						<li class="close-sb"><a href="sarga67.html">67. ಸಪ್ತಷಷ್ಟಿತಮಃ ಸರ್ಗಃ - ಗೃಧ್ರರಾಜದರ್ಶನಮ್</a></li>
						<li class="close-sb"><a href="sarga68.html">68. ಅಷ್ಟಷಷ್ಟಿತಮಃ ಸರ್ಗಃ - ಜಟಾಯುಸ್ಸಂಸ್ಕಾರಃ</a></li>
						<li class="close-sb"><a href="sarga69.html">69. ಏಕೋನಸಪ್ತತಿತಮಃ ಸರ್ಗಃ - ಕಬಂಧಗ್ರಾಹಃ</a></li>
						<li class="close-sb"><a href="sarga70.html">70. ಸಪ್ತತಿತಮಃ ಸರ್ಗಃ - ಕಬಂಧಬಾಹುಚ್ಛೇದಃ</a></li>
						<li class="close-sb"><a href="sarga71.html">71. ಏಕಸಪ್ತತಿತಮಃ ಸರ್ಗಃ - ಕಬಂಧಶಾಪಾಖ್ಯಾನಮ್</a></li>
						<li class="close-sb"><a href="sarga72.html">72. ದ್ವಿಸಪ್ತತಿತಮಃ ಸರ್ಗಃ - ಸೀತಾಧಿಗಮೋಪಾಯಃ</a></li>
						<li class="close-sb"><a href="sarga73.html">73. ತ್ರಿಸಪ್ತತಿತಮಃ ಸರ್ಗಃ - ಋಷ್ಯಮೂಕಮಾರ್ಗಕಥನಮ್</a></li>
						<li class="close-sb"><a href="sarga74.html">74. ಚತುಃಸಪ್ತತಿತಮಃ ಸರ್ಗಃ - ಶಬರೀಸ್ವರ್ಗಪ್ರಾಪ್ತಿಃ</a></li>
						<li class="close-sb"><a href="sarga75.html">75. ಪಂಚಸಪ್ತತಿತಮಃ ಸರ್ಗಃ - ಪಂಪಾದರ್ಶನಮ್</a></li>
                      </ul>
                </nav>
            </div>
        </div>

<!-- #main-sidebar .main-sidebar .main-sidebar-right -->

        <script src="https://ajax.googleapis.com/ajax/libs/jquery/1.11.2/jquery.min.js"></script>
        <script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
        <script src="../assets/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
            <div class="main-navbar-content" >
                <div id="toggle-sidebar" class="icon right" title="Sidebar Menu">
                    <img alt="menu" src="../assets/menu32@64.png" width=24px height="24px">
                </div>
            </div>
        </div>

        <script>
            $(document).ready(function() {
                $('#main-sidebar').simplerSidebar({
                    opener: '#toggle-sidebar',
                    animation: {
                        easing: "easeOutQuint"
                    },
                    sidebar: {
                        closingLinks: '.close-sb'
                    }
                });
            });
        </script>
		
		
		
		
		
</div>
</body>
</html>

