<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
	<title>ಚತುರ್ದಶಃ ಸರ್ಗಃ - ಅಶೋಕವನಿಕಾವಿಚಯಃ</title>
	<link rel="stylesheet" href="../assets/bootstrap-3.3.6-dist/css/bootstrap.css">

	<link rel="stylesheet" href="../assets/tem_style.css">
	<link rel="stylesheet" href="../assets/style.css" >
	<script type="text/javascript" src="../js/common.js"></script>
	<script type="text/javascript" src="../js/jquery.min.js"></script>
</head>

<body onload = "script();">
	<!--Header --->
	<div class="header_top">  
		<div class="col-xs-12">
			
			<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
			<p style="font-size:17px; padding-top:10px;">
				<a href="../../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
				<a href="../bala_kanda.html">ಬಾಲಕಾಂಡ</a>&emsp;&emsp;&emsp;&emsp;&emsp; 
				<a href="../ayodhya_kanda.html">ಅಯೋಧ್ಯಾಕಾಂಡ</a> &emsp;&emsp;&emsp;&emsp;&emsp; 
				<a href="../aranya_kanda.html">ಅರಣ್ಯಕಾಂಡ</a> &emsp;&emsp;&emsp;&emsp;&emsp;
				<a href="../kishkindha_kanda.html">ಕಿಷ್ಕಿಂಧಾಕಾಂಡ</a> &emsp;&emsp;&emsp;&emsp;&emsp; 
				<a href="../sundara_kanda.html">ಸುಂದರಕಾಂಡ</a> &emsp;&emsp;&emsp;&emsp;&emsp; 
				<a href="../yuddha_kanda.html">ಯುದ್ಧಕಾಂಡ</a> &emsp;&emsp;&emsp;&emsp;&emsp; 
				<a href="../uttara_kanda.html">ಉತ್ತರಕಾಂಡಃ</a>&emsp;&emsp;&emsp;&emsp;&emsp;
				<a href="../search.php"><span class="glyphicon glyphicon-search" name="search"></span></a>
			</p>
		</div>
	</div>
	<!-- Header Close -->
	<br>
	<div class="container">
		<div class="row">
			<div class="col-xs-12" id="text">
				<div class="chapter" type="kanda" id="VRK_C05">
					<div class="ch_name"> ಸುಂದರಕಾಂಡಃ   </div>
					
					<div class="section" type="sarga" id="VRK_C05_S14">
						<div class="sname"><b>ಚತುರ್ದಶಃ ಸರ್ಗಃ - ಅಶೋಕವನಿಕಾವಿಚಯಃ</b></div>
						<div class="verse">ಸ ಮುಹೂರ್ತಮಿವಧ್ಯಾತ್ವಾ ಮನಸಾ ಚಾಧಿಗಮ್ಯ ತಾಮ್  ।<br />ಅವಪ್ಲುತೋ ಮಹಾತೇಜಾಃ ಪ್ರಾಕಾರಂ ತಸ್ಯ ವೇಶ್ಮನಃ  ॥ 1 ॥</div>
						<div class="verse">ಸ ತು ಸಂಹೃಷ್ಟಸರ್ವಾಂಗಃ ಪ್ರಾಕಾರಸ್ಥೋ ಮಹಾಕಪಿಃ  ।<br />ಪುಷ್ಪಿತಾಗ್ರಾನ್ ವಸಂತಾದೌ ದದರ್ಶ ವಿವಿಧಾನ್ ದ್ರುಮಾನ್  ॥ 2 ॥</div>
						<div class="verse">ಸಾಲಾನಶೋಕಾನ್ ಭವ್ಯಾಂಶ್ಚ ಚಂಪಕಾಶ್ಚ ಸುಪುಷ್ಪಿತಾನ್  ।<br />ಉದ್ದಾಲಕಾನ್ನಾಗವೃಕ್ಷಾಂಶ್ಚೂತಾನ್ ಕಪಿಮುಖಾನಪಿ  ॥ 3 ॥</div>
						<div class="verse">ಅಥಾಮ್ರವನಸಂಛನ್ನಾಂ ಲತಾಶತಸಮಾವೃತಾಮ್  ।<br />ಜ್ಯಾಮುಕ್ತ ಇವ ನಾರಾಚಃ ಪುಪ್ಲುವೇ ವೃಕ್ಷವಾಟಿಕಾಮ್  ॥ 4 ॥</div>
						<div class="verse">ಸ ಪ್ರವಿಶ್ಯ ವಿಚಿತ್ರಾಂ ತಾಂ ವಿಹಗೈರಭಿನಾದಿತಾಮ್  ।<br />ರಾಜತೈಃ ಕಾಂಚನಶ್ಚೈವ ಪಾದಪೈಃ ಸರ್ವತೋ ವೃತಾಮ್  ॥ 5 ॥</div>
						<div class="verse">ವಿಹಗೈರ್ಮೃಗಸಂಘೈಶ್ಚ ವಿಚಿತ್ರಾಂ ಚಿತ್ರಕಾನನಾಮ್  ।<br />ಉದಿತಾದಿತ್ಯಸಂಕಾಶಾಂ ದದರ್ಶ ಹನುಮಾನ್ ಕಪಿಃ  ॥ 6 ॥</div>
						<div class="verse">ವೃತಾಂ ನಾನಾವಿಧೈರ್ವೃಕ್ಷೈಃ ಪುಷ್ಪೋಪಗಫಲೋಪಗೈಃ  ।<br />ಕೋಕಿಲೈರ್ಭೃಂಗರಾಜೈಶ್ಚ ಮತ್ತೈರ್ನಿತ್ಯನಿಷೇವಿತಾಮ್  ॥ 7 ॥</div>
						<div class="verse">ಪ್ರಹೃಷ್ಟಮನುಜೇ ಕಾಲೇ ಮೃಗಪಕ್ಷಿಸಮಾಕುಲೇ  ।<br />ಮತ್ತಬರ್ಹಿಣಸಂಘುಷ್ಟಾಂ ನಾನಾದ್ವಿಜಗಣಾಯುತಾಮ್  ॥ 8 ॥</div>
						<div class="verse">ಮಾರ್ಗಮಾಣೋ ವರಾರೋಹಾಂ ರಾಜಪುತ್ರೀಮನಿಂದಿತಾಮ್  ।<br />ಸುಖಪ್ರಸುಪ್ತಾನ್ ವಿಹಗಾನ್ ಬೋಧಯಾಮಾಸ ವಾನರಃ  ॥ 9 ॥</div>
						<div class="verse">ಉತ್ಪತದ್ಭಿದ್ರ್ವಿಜಗಣೈಃ ಪಕ್ಷೈಃ ಸಾಲಾಃ ಸಮಾಹತಾಃ  ।<br />ಅನೇಕವರ್ಣಾ ವಿವಿಧಾ ಮುಮುಚುಃ ಪುಷ್ಪವೃಷ್ಟಯಃ  ॥ 10 ॥</div>
						<div class="verse">ಪುಷ್ಪಾವಕೀರ್ಣಃ ಶುಶುಭೇ ಹನುಮಾನ್ ಮಾರುತಾತ್ಮಜಃ  ।<br />ಅಶೋಕವನಿಕಾಮಧ್ಯೇ ಯಥಾ ಪುಷ್ಪಮಯೋ ಗಿರಿಃ  ॥ 11 ॥</div>
						<div class="verse">ದಿಶಃ ಸರ್ವಾಃ ಪ್ರಧಾವಂತಂ ವೃಕ್ಷಷಂಡಗತಂ ಕಪಿಮ್ ।<br />ದೃಷ್ಟ್ವಾ ಸರ್ವಾಣಿ ಭೂತಾನಿ ವಸಂತ ಇತಿ ಮೇನಿರೇ ॥ 12  ॥</div>
						<div class="verse">ವೃಕ್ಷೇಭ್ಯಃ ಪತಿತೈಃ ಪುಷ್ಪೈರವಕೀರ್ಣಾಪೃಥಗ್ವಿಧೈಃ  ।<br />ರರಾಜ ವಸುಧಾ ತತ್ರ ಪ್ರಮದೇವ ವಿಭೂಷಿತಾ  ॥ 13 ॥</div>
						<div class="verse">ತರಸ್ವಿನಾ ತೇ ತರವಸ್ತರಸಾಭಿಪ್ರಕಂಪಿತಾಃ  ।<br />ಕುಸುಮಾನಿ ವಿಚಿತ್ರಾಣಿ ಮುಮುಚುಃ ಕಪಿನಾ ತದಾ  ॥ 14 ॥</div>
						<div class="verse">ನಿರ್ಧೂತಪತ್ರಶಿಖರಾಃ ಶೀರ್ಣಪುಷ್ಪಫಲಾ ದ್ರುಮಾಃ  ।<br />ನಿಕ್ಷಿಪ್ತವಸ್ತ್ರಾಭರಣಾ ಧೂರ್ತಾ ಇವ ಪರಾಜಿತಃ  ॥ 15 ॥</div>
						<div class="verse">ಹನೂಮತಾ ವೇಗವತಾ ಕಂಪಿತಾಸ್ತೇ ನಗೋತ್ತಮಾಃ  ।<br />ಪುಷ್ಪಪರ್ಣಫಲಾನ್ಯಾಶು ಮುಮುಚುಃ ಪುಷ್ಪಶಾಲಿನಃ  ॥ 16 ॥</div>
						<div class="verse">ವಿಹಂಗಸಂಘೈರ್ಹೀನಾಸ್ತೇ ಸ್ಕಂಧಮಾತ್ರಾಶ್ರಯಾ ದ್ರುಮಾಃ  ।<br />ಬಭೂವುರಗಮಾಃ ಸರ್ವೇ ಮಾರುತೇನೇವ ನಿರ್ಧುತಾಃ  ॥ 17 ॥</div>
						<div class="verse">ನಿರ್ಧೂತಕೇಶೀ ಯುವತಿರ್ಯಥಾ ಮೃದಿತವರ್ಣಕಾ  ।<br />ನಿಷ್ಪೀತಶುಭದಂತೋಷ್ಠೀ ನಖೈರ್ದಂತೈಶ್ಚ ವಿಕ್ಷತಾ  ॥ 18 ॥</div>
						<div class="verse">ತಥಾ ಲಾಂಗೂಲಹಸ್ತೈಶ್ಚ ಚರಣಾಭ್ಯಾಂ ಚ ಮರ್ದಿತಾ  ।<br />ಬಭೂವಾಶೋಕವನಿಕಾ ಪ್ರಭಗ್ನವರಪಾದಪಾ  ॥ 19 ॥</div>
						<div class="verse">ಮಹಾಲತಾನಾಂ ದಾಮಾನಿ ವ್ಯಧಮತ್ತರಸಾ ಕಪಿಃ  ।<br />ಯಥಾ ಪ್ರಾವೃಷಿ ವಿಂದ್ಯಸ್ಯ ಮೇಘಜಾಲಾನಿ ಮಾರುತಃ  ॥ 20 ॥</div>
						<div class="verse">ಸ ತತ್ರ ಮಣಿಭೂಮೀಶ್ಚ ರಾಜತೀಶ್ಚ ಮನೋರಮಾ  ।<br />ತಥಾ ಕಾಂಚನಭೂಮೀಶ್ಚ ದದರ್ಶ ವಿಚರನ್ ಕಪಿಃ  ॥ 21 ॥</div>
						<div class="verse">ವಾಪೀಶ್ಚ ವಿವಿಧಾಕಾರಾಃ ಪೂರ್ಣಾಃ ಪರಮವಾರಿಣಾ  ।<br />ಮಹಾರ್ಹೈರ್ಮಣಿಸೋಪಾನೈರುಪಪನ್ನಾಸ್ತತಸ್ತತಃ  ॥ 22 ॥</div>
						<div class="verse">ಮುಕ್ತಾಪ್ರವಾಲಸಿಕತಾಃ ಸ್ಫಾಟಿಕಾಂತರಕುಟ್ಟಿಮಾಃ  ।<br />ಕಾಂಚನೈಸ್ತರುಭಿಶ್ಚಿತ್ರೈಸ್ತೀರಜೈರುಪಶೋಭಿತಾಃ  ॥ 23 ॥</div>
						<div class="verse">ಫುಲ್ಲಪದ್ಮೋತ್ಪಲವನಾಶ್ಚಕ್ರವಾಕೋಪಕೂಜಿತಾಃ  ।<br />ನತ್ಯೂಹರುತಸಂಘುಷ್ಟಾ ಹಂಸಸಾರಸನಾದಿತಾಃ  ॥ 24 ॥</div>
						<div class="verse">ದೀರ್ಘಾಭಿದ್ರ್ರುಮಯುಕ್ತಾಭಿಃ ಸರಿದ್ಭಿಶ್ಚ ಸಮಂತತಃ  ।<br />ಅಮೃತೋಪಮತೋಯಾಭಿಃ ಶಿವಾಭಿರುಪಸಂಸ್ಕೃತಾಃ  ॥ 25 ॥</div>
						<div class="verse">ಲತಾಶತೈರವತತಾಃ ಸಂತಾನಕುಸುಮಾವೃತಾಃ  ।<br />ನಾನಾಗುಲ್ಮಾವೃತಘನಾಃ ಕರವೀರಕೃತಾಂತರಾಃ  ॥ 26 ॥</div>
						<div class="verse">ತತೋऽಂಬುಧರಸಂಕಾಶಂ ಪ್ರವೃದ್ಧಶಿಖರಂ ಗಿರಿಮ್  ।<br />ವಿಚಿತ್ರಕೂಟಂ ಕೂಟೈಶ್ಚ ಸರ್ವತಃ ಪರಿವಾರಿತಮ್  ॥ 27 ॥</div>
						<div class="verse">ಶಿಲಾಗೃಹೈರವತತಂ ನಾನಾವೃಕ್ಷೈಃ ಸಮಾವೃತಮ್  ।<br />ದದರ್ಶ ಹರಿಶಾರ್ದೂಲೋ ರಮ್ಯಂ ಜಗತಿ ಪರ್ವತಮ್  ॥ 28 ॥</div>
						<div class="verse">ದದರ್ಶ ಚ ನಗಾತ್ತಸ್ಮಾನ್ನದೀಂ ನಿಪತಿತಾಂ ಕಪಿಃ  ।<br />ಅಂಕಾದಿವ ಸಮುತ್ಪತ್ಯ ಪ್ರಿಯಸ್ಯ ಪತಿತಾಂ ಪ್ರಿಯಾಮ್  ॥ 29 ॥</div>
						<div class="verse">ಜಲೇ ನಿಪತಿತಾಗ್ರೈಶ್ಚ ಪಾದಪೈರುಪಶೋಭಿತಾಮ್  ।<br />ವಾರ್ಯಮಾಣಾಮಿವ ಕ್ರುದ್ಧಾಂ ಪ್ರಮದಾಂ ಪ್ರಿಯಬಂಧುಭಿಃ  ॥ 30 ॥</div>
						<div class="verse">ಪುನರಾವೃತ್ತತೋಯಾಂ ಚ ದದರ್ಶ ಸ ಮಹಾಕಪಿಃ  ।<br />ಪ್ರಸನ್ನಾಮಿವ ಕಾಂತಸ್ಯ ಕಾಂತಾಂ ಪುನರುಪಸ್ಥಿತಾಮ್  ॥ 31 ॥</div>
						<div class="verse">ತಸ್ಯಾದೂರಾಚ್ಚ ಪದ್ಮಿನ್ಯೋ ನಾನಾದ್ವಿಜಗಣಾಯುತಾಃ  ।<br />ದದರ್ಶ ಹರಿಶಾರ್ದೂಲೋ ಹನುಮಾನ್ ಮಾರುತಾತ್ಮಜಃ  ॥ 32 ॥</div>
						<div class="verse">ಕೃತ್ರಿಮಾಂ ದೀರ್ಘಿಕಾಂ ಚಾಪಿ ಪೂರ್ಣಾಂ ಶೀತೇನ ವಾರಿಣಾ  ।<br />ಮಣಿಪ್ರವರಸೋಪಾನಾಂ ಮುಕ್ತಾಸಿಕತಶೋಭಿತಾಮ್  ॥ 33 ॥</div>
						<div class="verse">ವಿವಿಧೈರ್ಮೃಗಸಂಘೈಶ್ಚ ವಿಚಿತ್ರಾಂ ಚಿತ್ರಕಾನನಾಮ್  ।<br />ಪ್ರಾಸಾದೈಃ ಸುಮಹದ್ಭಿಶ್ಚ ನಿರ್ಮಿತೈರ್ವಿಶ್ವಕರ್ಮಣಾ  ॥ 34 ॥</div>
						<div class="verse">ಕೃತ್ತ್ರಿಮೈ ಕಾನನೈಶ್ಚಾಪಿ ಸರ್ವತಃ ಸಮಲಂಕೃತಾಮ್  ।<br />ಯೇ ಕೇಚಿತ್ ಪಾದಪಾಸ್ತತ್ರ ಪುಷ್ಪೋಪಗಫಲೋಪಗಾಃ  ॥ 35 ॥</div>
						<div class="verse">ವಿಚಿತ್ರಾಃ ಸಂವೃತಾ ವೃಕ್ಷಾಃ ಪ್ರದೀಪ್ತಾ ಇವ ಸರ್ವತಃ  ।<br />ಪುಂನಾಗಾಃ ಸಪ್ತಪರ್ಣಾಶ್ಚ ಚಂಪಕೋದ್ಧಾಲಕಾಸ್ತಥಾ  ॥ 36 ॥</div>
						<div class="verse">ಸಚ್ಛತ್ರಾಃ ಸವಿತರ್ದೀಕಾಃ ಸರ್ವೇ ಸೌವರ್ಣವೇದಿಕಾಃ  ।<br />ಲತಾಪ್ರತಾನೈರ್ಬಹುಭಿಃ ಪರ್ಣೈಶ್ಚ ಬಹುಭಿರ್ವೃತಾಮ್  ॥ 37 ॥</div>
						<div class="verse">ಕಾಂಚನೀಂ ಶಿಂಶಪಾಮೇಕಾಂ ದದರ್ಶ ಹನುಮಾನ್ ಕಪಿಃ  ।<br />ವೃತಾಂ ಹೇಮಮಯೀಭಿಸ್ತು ವೇದಿಕಾಭಿಃ ಸಮಂತತಃ  ॥ 38 ॥</div>
						<div class="verse">ಸೋऽಪಶ್ಯದ್ಭೂಮಿಭಾಗಾಂಶ್ಚ ಗರ್ತಪ್ರಸ್ರವಣಾನಿ ಚ  ।<br />ಸುರ್ಣವೃಕ್ಷಾನಪರಾನ್ ದದರ್ಶ ಶಿಖಿಸಂನಿಭಾನ್  ॥ 39 ॥</div>
						<div class="verse">ತೇಷಾಂ ದ್ರುಮಾಣಾಂ ಪ್ರಭಯಾ ಮೇರೋರಿವ ದಿವಾಕರಃ  ।<br />ಅಮನ್ಯತ ತದಾ ವೀರಃ ಕಾಂಚನೋऽಸ್ಮೀತಿ ವಾನರಃ  ॥ 40 ॥</div>
						<div class="verse">ತಾಂ ಕಾಂಚನೈಸ್ತರುಗಣೈರ್ಮಾರುತೇನ ಚ ವೀಜಿತಾಮ್  ।<br />ಕಿಂಕಿಣೀಶತನಿರ್ಘೋಷಾಂ ದೃಷ್ಟ್ವಾ ವಿಸ್ಮಯಮಾಗತಮ್  ॥ 41 ॥</div>
						<div class="verse">ಸ ಪುಷ್ಪಿತಾಗ್ರಾಂ ರುಚಿರಾಂ ತರುಣಾಂಕುರಪಲ್ಲವಾಮ್  ।<br />ತಾಮಾರುಹ್ಯ ಮಹಾಬಾಹುಃ ಶಿಂಶಪಾಂ ಪರ್ಣಸಂವೃತಾಮ್  ॥ 42 ॥</div>
						<div class="verse">ಇತೋ ದ್ರಕ್ಷ್ಯಾಮಿ ವೈದೇಹೀಂ ರಾಮದರ್ಶನಲಾಲಸಾಮ್  ।<br />ಇತಶ್ಚೇತಶ್ಚ ದುಃಖಾರ್ತಾಂ ಸಂಪತಂತೀಂ ಯದೃಚ್ಛಯಾ  ॥ 43 ॥</div>
						<div class="verse">ಅಶೋಕವನಿಕಾ ಚೇಯಂ ದೃಢಂ ರಮ್ಯಾ ದುರಾತ್ಮನಃ  ।<br />ಚಂಪಕೈಶ್ಚಂದನೈಶ್ಚಾಪಿ ವಕುಲೈಶ್ಚ ವಿಭೂಷಿತಾ  ॥ 44 ॥</div>
						<div class="verse">ಇಯಂ ಚ ನಲಿನೀ ರಮ್ಯಾ ದ್ವಿಜಸಂಘನಿಷೇವಿತಾ  ।<br />ಇಮಾಂ ಸಾ ರಾಮಮಹಿಷೀ ಧ್ರುವಮೇಷ್ಯತಿ ಜಾನಕೀ  ॥ 45 ॥</div>
						<div class="verse">ಸಾ ರಾಮಾ ರಾಮಮಹಿಷೀ ರಾಘವಸ್ಯ ಪ್ರಿಯಾ ಸತೀ  ।<br />ವನಸಂಚಾರಕುಶಲಾ ಧ್ರುವಮೇಷ್ಯತಿ ಜಾನಕೀ  ॥ 46 ॥</div>
						<div class="verse">ಅಥವಾ ಮೃಗಶಾವಾಕ್ಷೀ ವನಸ್ಯಾಸ್ಯ ವಿಚಕ್ಷಣಾ  ।<br />ವನಮೇಷ್ಯತಿ ಸಾರ್ಯೇಹ ರಾಮಚಿಂತಾನುಕರ್ಶಿತಾ  ॥ 47 ॥</div>
						<div class="verse">ರಾಮಶೋಕಾಭಿಸಂತಪ್ತಾ ಸಾ ದೇವೀ ವಾಮಲೋಚನಾ  ।<br />ವನವಾಸೇ ರತಾ ನಿತ್ಯಮೇಷ್ಯತೇ ವನಚಾರಿಣೀ  ॥ 48 ॥</div>
						<div class="verse">ವನೇಚರಾಣಾಂ ಸತತಂ ನೂನಂ ಸ್ಪೃಹಯತೇ ಪುರಾ  ।<br />ರಾಮಸ್ಯ ದಯಿತಾ ಭಾರ್ಯಾ ಜನಕಸ್ಯ ಸುತಾ ಸತೀ  ॥ 49 ॥</div>
						<div class="verse">ಸಂಧ್ಯಾಕಾಲಮನಾಃ ಶ್ಯಾಮಾ ಧ್ರುವಮೇಷ್ಯತಿ ಜಾನಕೀ  ।<br />ನದೀಂ ಚೇಮಾಂ ಶಿವಜಲಾಂ ಸಂಧ್ಯಾರ್ಥೇ ವರವರ್ಣಿನೀ  ॥ 50 ॥</div>
						<div class="verse">ತಸ್ಯಾಶ್ಚಾಪ್ಯನುರೂಪೇಯಮಶೋಕವನಿಕಾ ಶುಭಾ  ।<br />ಶುಭಾ ಯಾ ಪಾರ್ಥಿವೇಂದ್ರಸ್ಯ ಪತ್ನೀ ರಾಮಸ್ಯ ಸಂಮತಾ  ॥ 51 ॥</div>
						<div class="verse">ಯದಿ ಜೀವತಿ ಸಾ ದೇವೀ ತಾರಾಧಿಪನಿಭಾನನಾ  ।<br />ಆಗಮಿಷ್ಯತಿ ಸಾವಶ್ಯಮಿಮಾಂ ಶಿವಜಲಾಂ ನದೀಮ್  ॥ 52 ॥</div>
						<div class="verse">ಏವಂ ತು ಮತ್ವಾ ಹನುಮಾನ್ ಮಹಾತ್ಮಾ <br />ಪ್ರತೀಕ್ಷಮಾಣೋ ಮನುಜೇಂದ್ರಪತ್ನೀಮ್  ।<br />ಅವೇಕ್ಷಮಾಣಶ್ಚ ದದರ್ಶ ಸರ್ವಂ <br />ಸುಪುಷ್ಪಿತೇ ಪತ್ರಘನೇ ನಿಲೀನಃ ॥ 53 ॥</div>
						<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ ಸುಂದರಕಾಂಡೇ ಚತುರ್ದಶಃ ಸರ್ಗಃ</div>
					</div>
				</div>
			</div>
		</div>
		
		
		
		<!-- div #main-navbar .main-navbar .main-navbar-fixed-top -->

		<div id="main-sidebar" class="main-sidebar main-sidebar-right">
			<div id="main-sidebar-wrapper" class="main-sidebar-wrapper">
				<div class="section">
					<h3 align="center"> ಸುಂದರಕಾಂಡಃ   </h3>
				</div>
				<hr>
				<nav>
					<ul>
						<li class="close-sb"><a href="sarga1.html">1. ಪ್ರಥಮಃ ಸರ್ಗಃ - ಸಾಗರರಲಂಘನಮ್</a></li>
						<li class="close-sb"><a href="sarga2.html">2. ದ್ವಿತೀಯಃ ಸರ್ಗಃ - ನಿಶಾಗಮಪ್ರತೀಕ್ಷಾ</a></li>
						<li class="close-sb"><a href="sarga3.html">3. ತೃತೀಯಃ ಸರ್ಗಃ - ಲಂಕಾಧಿದೇವತಾವಿಜಯಃ</a></li>
						<li class="close-sb"><a href="sarga4.html">4. ಚತುರ್ಥಃ ಸರ್ಗಃ - ಲಂಕಾಪುರೀ ಪ್ರವೇಶಃ</a></li>
						<li class="close-sb"><a href="sarga5.html">5. ಪಂಚಮಃ ಸರ್ಗಃ - ಭವನ ವಿಚಯಃ</a></li>
						<li class="close-sb"><a href="sarga6.html">6. ಷಷ್ಠಃ ಸರ್ಗಃ - ರಾವಣಗೃಹಾವೇಕ್ಷಣಮ್</a></li>
						<li class="close-sb"><a href="sarga7.html">7. ಸಪ್ತಮಃ ಸರ್ಗಃ - ಪುಷ್ಪಕದರ್ಶನಮ್</a></li>
						<li class="close-sb"><a href="sarga8.html">8. ಅಷ್ಟಮಃ ಸರ್ಗಃ - ಪುಷ್ಪಕಾನುವರ್ಣನಮ್</a></li>
						<li class="close-sb"><a href="sarga9.html">9. ನವಮಃ ಸರ್ಗಃ - ಸಂಕುಲಾಂತಃಪುರಮ್</a></li>
						<li class="close-sb"><a href="sarga10.html">10. ದಶಮಃ ಸರ್ಗಃ - ಮಂದೋದರೀದರ್ಶನಮ್</a></li>
						<li class="close-sb"><a href="sarga11.html">11. ಏಕಾದಾಶಃ ಸರ್ಗಃ - ಪಾನಭೂಮಿ ವಿಚಯಃ</a></li>
						<li class="close-sb"><a href="sarga12.html">12. ದ್ವಾದಶಃ ಸರ್ಗಃ -  ಹನೂಮದ್ವಿಷಾದಃ</a></li>
						<li class="close-sb"><a href="sarga13.html">13. ತ್ರಯೋದಶಃ ಸರ್ಗಃ - ಹನೂಮನ್ನಿರ್ವೇದಃ</a></li>
						<li class="close-sb"><a href="sarga14.html">14. ಚತುರ್ದಶಃ ಸರ್ಗಃ - ಅಶೀಕವನಿಕಾವಿಚಯಃ</a></li>
						<li class="close-sb"><a href="sarga15.html">15. ಪಂಚದಶಃ ಸರ್ಗಃ - ಸೀತೋಪಲಂಭಃ</a></li>
						<li class="close-sb"><a href="sarga16.html">16. ಷೋಡಶಃ ಸರ್ಗಃ - ಹನೂಮತ್ಪರೀತಾಪಃ</a></li>
						<li class="close-sb"><a href="sarga17.html">17. ಸಪ್ತದಶಃ ಸರ್ಗಃ - ರಾಕ್ಷಸೀಪರಿವಾರಃ</a></li>
						<li class="close-sb"><a href="sarga18.html">18.  ಅಷ್ಟಾದಶಃ ಸರ್ಗಃ - ರಾವಣಾಗಮನಮ್</a></li>
						<li class="close-sb"><a href="sarga19.html">19. ಏಕೋನವಿಂಶಃ ಸರ್ಗಃ - ಕೃಚ್ಛ್ರಗತಸೀತೋಪಮಾಃ</a></li>
						<li class="close-sb"><a href="sarga20.html">20. ವಿಂಶಃ ಸರ್ಗಃ - ಪ್ರಣಯಪ್ರಾರ್ಥನಾ</a></li>
						<li class="close-sb"><a href="sarga21.html">21. ಏಕವಿಂಶಃ ಸರ್ಗಃ - ರಾವಣತೃಣೀಕರಣಮ್</a></li>
						<li class="close-sb"><a href="sarga22.html">22. ದ್ವಾವಿಂಶಃ ಸರ್ಗಃ - ಮಾಸದ್ವಯಾವಧಿಕರಣಮ್</a></li>
						<li class="close-sb"><a href="sarga23.html">23. ತ್ರಯೋವಿಂಶಃ ಸರ್ಗಃ - ರಾಕ್ಷಸೀಪ್ರರೋಚನಮ್</a></li>
						<li class="close-sb"><a href="sarga24.html">24. ಚತುರ್ವಿಂಶಃ ಸರ್ಗಃ - ರಾಕ್ಷಸೀನಿರ್ಭರ್ತ್ಸನಮ್</a></li>
						<li class="close-sb"><a href="sarga25.html">25. ಪಂಚವಿಂಶಃ ಸರ್ಗಃ - ಸೀತಾನಿರ್ವೇದಃ</a></li>
						<li class="close-sb"><a href="sarga26.html">26. ಷಡ್ವಿಂಶಃ ಸರ್ಗಃ - ಪ್ರಾಣತ್ಯಾಗಸಂಪ್ರಧಾರಣಮ್</a></li>
						<li class="close-sb"><a href="sarga27.html">27. ಸಪ್ತವಿಂಶಃ ಸರ್ಗಃ - ತ್ರಿಜಟಾಸ್ವಪ್ನಃ</a></li>
						<li class="close-sb"><a href="sarga28.html">28. ಅಷ್ಟಾವಿಂಶಃ ಸರ್ಗಃ - ಉದ್ಬಂಧನವ್ಯವಸಾಯಃ</a></li>
						<li class="close-sb"><a href="sarga29.html">29. ಏಕೋನಸ್ತ್ರಿಂಶಃ ಸರ್ಗಃ - ಶುಭನಿಮಿತ್ತಾನಿ</a></li>
						<li class="close-sb"><a href="sarga30.html">30. ತ್ರಿಂಶಃ ಸರ್ಗಃ - ಹನೂಮತ್ಕೃತ್ಯಾಕೃತ್ಯವಿಚಿಂತನಮ್</a></li>
						<li class="close-sb"><a href="sarga31.html">31. ಏಕತ್ರಿಂಶಃ ಸರ್ಗಃ - ರಾಮವೃತ್ತಸಂಶ್ರವಃ</a></li>
						<li class="close-sb"><a href="sarga32.html">32. ದ್ವಾತ್ರಿಂಶಃ ಸರ್ಗಃ - ಸೀತಾವಿತರ್ಕಃ</a></li>
						<li class="close-sb"><a href="sarga33.html">33. ತ್ರಯಸ್ತ್ರಿಂಶಃ ಸರ್ಗಃ - ಹನೂಮಜ್ಜಾನಕೀಸಂವಾದೋಪಕ್ರಮಃ</a></li>
						<li class="close-sb"><a href="sarga34.html">34. ಚತುಸ್ತ್ರಿಂಶಃ ಸರ್ಗಃ - ರಾವಣಶಂಕಾನಿವಾರಣಮ್</a></li>
						<li class="close-sb"><a href="sarga35.html">35. ಪಂಚತ್ರಿಂಶಃ ಸರ್ಗಃ - ವಿಶ್ವಾಸೋತ್ಪಾದನಮ್</a></li>
						<li class="close-sb"><a href="sarga36.html">36.  ಷಟ್‍ತ್ರಿಂಶಃ ಸರ್ಗಃ - ಅಂಗುಲೀಯಕಪ್ರದಾನಮ್</a></li>
						<li class="close-sb"><a href="sarga37.html">37. ಸಪ್ತತ್ರಿಂಶಃ ಸರ್ಗಃ - ಸೀತಾಪ್ರತ್ಯಾನಯನಾನೌಚಿತ್ಯಮ್</a></li>
						<li class="close-sb"><a href="sarga38.html">38. ಅಷ್ಟಾತ್ರಿಂಶಃ ಸರ್ಗಃ - ವಾಯಸವೃತ್ತಾಂತಕಥನಮ್</a></li>
						<li class="close-sb"><a href="sarga39.html">39. ಏಕೋನಚತ್ವಾರಿಂಶಃ ಸರ್ಗಃ - ಹನೂಮತ್ಸಂದೇಶಃ</a></li>
						<li class="close-sb"><a href="sarga40.html">40. ಚತ್ವಾರಿಂಶಃ ಸರ್ಗಃ - ಹನೂಮತ್ಪ್ರೇಷಣಮ್</a></li>
						<li class="close-sb"><a href="sarga41.html">41. ಏಕಚತ್ವಾರಿಂಶಃ ಸರ್ಗಃ - ಪ್ರಮದಾವನಭಂಜನಮ್</a></li>
						<li class="close-sb"><a href="sarga42.html">42. ದ್ವಿಚತ್ವಾರಿಂಶಃ ಸರ್ಗಃ - ಕಿಂಕರನಿಷೂದನಮ್</a></li>
						<li class="close-sb"><a href="sarga43.html">43. ತ್ರಿಚತ್ವಾರಿಂಶಃ ಸರ್ಗಃ - ಚೈತ್ಯಪ್ರಾಸಾದದಾಹಃ</a></li>
						<li class="close-sb"><a href="sarga44.html">44. ಚತುಶ್ಚತ್ವಾರಿಂಶಃ ಸರ್ಗಃ - ಜಂಬುಮಾಲಿವಧಃ</a></li>
						<li class="close-sb"><a href="sarga45.html">45. ಪಂಚಚತ್ವಾರಿಂಶಃ ಸರ್ಗಃ - ಅಮಾತ್ಯಪುತ್ರವಧಃ</a></li>
						<li class="close-sb"><a href="sarga46.html">46. ಷಟ್‍ಚತ್ವಾರಿಂಶಃ ಸರ್ಗಃ - ಸೇನಾಪತಿಪಂಚಕವಧಃ</a></li>
						<li class="close-sb"><a href="sarga47.html">47. ಸಪ್ತಚತ್ವಾರಿಂಶಃ ಸರ್ಗಃ - ಅಕ್ಷಕುಮಾರವಧಃ</a></li>
						<li class="close-sb"><a href="sarga48.html">48. ಅಷ್ಟಚತ್ವಾರಿಂಶಃ ಸರ್ಗಃ - ಇಂದ್ರಜಿದಭಿಯೋಗಃ</a></li>
						<li class="close-sb"><a href="sarga49.html">49. ಏಕೋನಪಂಚಾಶಃ ಸರ್ಗಃ - ರಾವಣಪ್ರಭಾವದರ್ಶನಮ್</a></li>
						<li class="close-sb"><a href="sarga50.html">50. ಪಂಚಾಶಃ ಸರ್ಗಃ - ಪ್ರಹಸ್ತಪ್ರಶ್ನಃ</a></li>
						<li class="close-sb"><a href="sarga51.html">51. ಏಕಪಂಚಾಶಃ ಸರ್ಗಃ - ಹನೂಮದುಪದೇಶಃ</a></li>
						<li class="close-sb"><a href="sarga52.html">52. ದ್ವಿಪಂಚಾಶಃ ಸರ್ಗಃ - ದೂತವಧನಿವಾರಣಮ್</a></li>
						<li class="close-sb"><a href="sarga53.html">53. ತ್ರಿಪಂಚಾಶಃ ಸರ್ಗಃ - ಪಾವಕಶೈತ್ಯಮ್</a></li>
						<li class="close-sb"><a href="sarga54.html">54. ಚತುಃಪಂಚಾಶಃ ಸರ್ಗಃ - ಲಂಕಾದಾಹಃ</a></li>
						<li class="close-sb"><a href="sarga55.html">55. ಪಂಚಪಂಚಾಶಃ ಸರ್ಗಃ - ಹನೂಮದ್ವಿಭ್ರಮಃ</a></li>
						<li class="close-sb"><a href="sarga56.html">56. ಷಟ್‍ಪಂಚಾಶಃ ಸರ್ಗಃ - ಪ್ರತಿಪ್ರಯಾಣೋತ್ಪತನಮ್</a></li>
						<li class="close-sb"><a href="sarga57.html">57. ಸಪ್ತಪಂಚಾಶಃ ಸರ್ಗಃ - ಹನೂಮತ್ಪ್ರತ್ಯಾಗಮನಮ್</a></li>
						<li class="close-sb"><a href="sarga58.html">58. ಅಷ್ಟಪಂಚಾಶಃ ಸರ್ಗಃ - ಹನೂಮದ್ವೃತ್ತಾನುಕಥನಮ್</a></li>
						<li class="close-sb"><a href="sarga59.html">59. ಏಕೋನಷಷ್ಟಿತಮಃ ಸರ್ಗಃ - ಅನಂತರಕಾರ್ಯಪ್ರರೋಚನಮ್</a></li>
						<li class="close-sb"><a href="sarga60.html">60. ಷಷ್ಟಿತಮಃ ಸರ್ಗಃ - ಅಂಗದಜಾಂಬವತ್ಸಂವಾದಃ</a></li>
						<li class="close-sb"><a href="sarga61.html">61. ಏಕಷಷ್ಟಿತಮಃ ಸರ್ಗಃ - ಮಧುವನಪ್ರವೇಶಃ</a></li>
						<li class="close-sb"><a href="sarga62.html">62. ದ್ವಿಷಷ್ಟಿತಮಃ ಸರ್ಗಃ - ದಧಿಮುಖಖಿಲೀಕಾರಃ</a></li>
						<li class="close-sb"><a href="sarga63.html">63. ತ್ರಿಷಷ್ಟಿತಮಃ ಸರ್ಗಃ - ಸುಗ್ರೀವಹರ್ಷಃ</a></li>
						<li class="close-sb"><a href="sarga64.html">64. ಚತುಃಷಷ್ಟಿತಮಃ ಸರ್ಗಃ - ಹನೂಮದಾದ್ಯಾಗಮನಮ್</a></li>
						<li class="close-sb"><a href="sarga65.html">65. ಪಂಚಷಷ್ಟಿತಮಃ ಸರ್ಗಃ - ಚೂಡಾಮಣಿಪ್ರದಾನಮ್</a></li>
						<li class="close-sb"><a href="sarga66.html">66. ಷಟ್‍ಷಷ್ಟಿತಮಃ ಸರ್ಗಃ - ಸೀತಾಭಾಷಿತಪ್ರಶ್ನಃ</a></li>
						<li class="close-sb"><a href="sarga67.html">67. ಸಪ್ತಷಷ್ಟಿತಮಃ ಸರ್ಗಃ - ಸೀತಾಭಾಷಿತಾನುವಚನಮ್</a></li>
						<li class="close-sb"><a href="sarga68.html">68. ಅಷ್ಟಷಷ್ಟಿತಮಃ ಸರ್ಗಃ - ಹನೂಮತ್ಸಮಾಶ್ವಾಸವಚನಾನುವಾದಃ</a></li>
					</ul>
				</nav>
			</div>
		</div>

		<!-- #main-sidebar .main-sidebar .main-sidebar-right -->

		<script src="https://ajax.googleapis.com/ajax/libs/jquery/1.11.2/jquery.min.js"></script>
		<script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
		<script src="../assets/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
			<div class="main-navbar-content" >
				<div id="toggle-sidebar" class="icon right" title="Sidebar Menu">
					<img alt="menu" src="../assets/menu32@64.png" width=24px height="24px">
				</div>
			</div>
		</div>

		<script>
			$(document).ready(function() {
				$('#main-sidebar').simplerSidebar({
					opener: '#toggle-sidebar',
					animation: {
						easing: "easeOutQuint"
					},
					sidebar: {
						closingLinks: '.close-sb'
					}
				});
			});
		</script>
	</div>
</body>
</html>
