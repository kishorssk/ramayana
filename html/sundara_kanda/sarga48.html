<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
	<title>ಅಷ್ಟಚತ್ವಾರಿಂಶಃ ಸರ್ಗಃ - ಇಂದ್ರಜಿದಭಿಯೋಗಃ</title>
	<link rel="stylesheet" href="../assets/bootstrap-3.3.6-dist/css/bootstrap.css">

	<link rel="stylesheet" href="../assets/tem_style.css">
	<link rel="stylesheet" href="../assets/style.css" >
	<script type="text/javascript" src="../js/common.js"></script>
	<script type="text/javascript" src="../js/jquery.min.js"></script>
</head>

<body onload = "script();">
	<!--Header --->
	<div class="header_top">  
		<div class="col-xs-12">
			
			<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
			<p style="font-size:17px; padding-top:10px;">
				<a href="../../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
				<a href="../bala_kanda.html">ಬಾಲಕಾಂಡಃ</a>&emsp;&emsp;&emsp;&emsp;&emsp; 
				<a href="../ayodhya_kanda.html">ಅಯೋಧ್ಯಾಕಾಂಡಃ</a> &emsp;&emsp;&emsp;&emsp;&emsp; 
				<a href="../aranya_kanda.html">ಅರಣ್ಯಕಾಂಡಃ</a> &emsp;&emsp;&emsp;&emsp;&emsp;
				<a href="../kishkindha_kanda.html">ಕಿಷ್ಕಿಂಧಾಕಾಂಡಃ</a> &emsp;&emsp;&emsp;&emsp;&emsp; 
				<a href="../sundara_kanda.html">ಸುಂದರಕಾಂಡಃ</a> &emsp;&emsp;&emsp;&emsp;&emsp; 
				<a href="../yuddha_kanda.html">ಯುದ್ಧಕಾಂಡಃ</a> &emsp;&emsp;&emsp;&emsp;&emsp; 
				<a href="../uttara_kanda.html">ಉತ್ತರಕಾಂಡಃ</a>&emsp;&emsp;&emsp;&emsp;&emsp;
				<a href="../search.php"><span class="glyphicon glyphicon-search" name="search"></span></a>
			</p>
		</div>
	</div>
	<!-- Header Close -->
	<br>
	<div class="container">
		<div class="row">
			<div class="col-xs-4">&nbsp;</div>
			<div class="col-xs-4" id="text">
				<div class="chapter" type="kanda" id="VRK_C05">
					<div class="ch_name"> ಸುಂದರಕಾಂಡಃ   </div>
					
					<div class="section" type="sarga" id="VRK_C05_S48">
						<div class="sname text-center"><b>ಅಷ್ಟಚತ್ವಾರಿಂಶಃ ಸರ್ಗಃ - ಇಂದ್ರಜಿದಭಿಯೋಗಃ</b></div>
						<div class="verse">ತತಸ್ತು ರಕ್ಷೋऽಧಿಪತಿರ್ಮಹಾತ್ಮಾ<br />ಹನೂಮತಾಕ್ಷೇ ನಿಹತೇ ಕುಮಾರೇ  ।<br />ಮನಃ ಸಮಾಧಾಯ ತದೇಂದ್ರಕಲ್ಪಂ<br />ಸಮಾದಿದೇಶೇಂದ್ರಜಿತಂ ಸ ರೋಷಾತ್ ॥ 1 ॥</div>
						<div class="verse">ತ್ವಮಸ್ತ್ರವಿಚ್ಛಸ್ತ್ರವಿದಾಂ ವರಿಷ್ಠಃ<br />ಸುರಾಸುರಾಣಾಮಪಿ ಶೋಕದಾತಾ  ।<br />ಸುರೇಷು ಸೇಂದ್ರೇಷು ಚ ದೃಷ್ಟಕರ್ಮಾ<br />ಪಿತಾಮಹಾರಾಧನಸಂಚಿತಾಸ್ತ್ರಃ ॥ 2 ॥</div>
						<div class="verse">ತವಾಸ್ತ್ರಬಲಮಾಸಾದ್ಯ ನಾಸುರಾ ನ ಮರುದ್ಗಣಾಃ  ।<br />ನ ಶೇಕುಃ ಸಮರೇ ಸ್ಥಾತುಂ ಸುರೇಶ್ವರಸಮಾಶ್ರಿತಃ  ॥ 3 ॥</div>
						<div class="verse">ನ ಕಶ್ಚಿತ್ ತ್ರಿಷು ಲೋಕೇಷು ಸಂಯುಗೇ ನ ಗತಶ್ರಮಃ  ।<br />ಭುಜವೀರ್ಯಾಭಿಗುಪ್ತಶ್ಚ ತಪಸಾ ಚಾಭಿರಕ್ಷಿತಃ  ॥ 4 ॥<br />ದೇಶಲಾಲವಿಭಾಗಜ್ಞಸ್ತ್ವಮೇವ ಮತಿಸತ್ತಮಃ ॥</div>
						<div class="verse">ನ ತೇऽಸ್ತ್ಯಶಕ್ಯಂ ಸಮರೇಷು ಕರ್ಮಣಾ<br />ನ ತೇऽಸ್ತ್ಯಕಾರ್ಯಂ ಮತಿಪೂರ್ವಮಂತ್ರಣೇ  ।<br />ನ ಸೋऽಸ್ತಿ ಕಶ್ಚಿತ್ ತ್ರಿಷು ಸಂಗ್ರಹೇಷು ವೈ<br />ನ ವೇದ ಯಸ್ತೇऽಸ್ತ್ರಬಲಂ ಬಲಂ ಚ ತೇ ॥ 5 ॥</div>
						<div class="verse">ಮಮಾನುರೂಪಂ ತಪಸೋ ಬಲಂ ಚ ತೇ<br />ಪರಾಕ್ರಮಶ್ಚಾಸ್ತ್ರಬಲಂ ಚ ಸಂಯುಗೇ  ।<br />ನ ತ್ವಾಂ ಸಮಾಸಾದ್ಯ ರಣಾವಮರ್ದೇ<br />ಮನಃ ಶ್ರಮಂ ಗಚ್ಛತಿ ನಿಶ್ಚಿತಾರ್ಥಮ್ ॥ 6 ॥</div>
						<div class="verse">ನಿಹತಾಃ ಕಿಂಕರಾಃ ಸರ್ವೇ ಜಂಬುಮಾಲೀ ಚ ರಾಕ್ಷಸಃ  ।<br />ಅಮಾತ್ಯಪುತ್ರಾ ವೀರಾಶ್ಚ ಪಂಚ ಸೇನಾಗ್ರಯಾಯಿನಃ  ॥ 7 ॥</div>
						<div class="verse">ಬಲಾನಿ ಸುಸಮೃದ್ಧಾನಿ ಸಾಶ್ವನಾಗರಥಾನಿ ಚ  ।<br />ಸಹೋದರಸ್ತೇ ದಯಿತಃ ಕುಮಾರೋऽಕ್ಷಶ್ಚ ಸೂದಿತಃ  ॥ 8 ॥<br />ನ ಹಿ ತೇಷ್ವೇವ ಮೇ ಸಾರೋ ಯಸ್ತ್ವಯ್ಯರಿನಿಷೂದನ ॥</div>
						<div class="verse">ಇದಂ ಹಿ ದೃಷ್ಟ್ವಾ ಮತಿಮನ್ ಮಹದ್ಬಲಂ<br />ಕಪೇಃ ಪ್ರಭಾವಂಚ ಪರಾಕ್ರಮಂ ಚ  ।<br />ತ್ವಮಾತ್ಮನಶ್ಚಾಪಿ ಸಮೀಕ್ಷ್ಯ ಸಾರಂ<br />ಕರುಷ್ವ ವೇಗಂ ಸ್ವಬಲಾನುರೂಪಮ್ ॥ 9 ॥</div>
						<div class="verse">ಬಲಾವಮರ್ದಸ್ತ್ವಯಿ ಸಂನಿಕೃಷ್ಟೇ<br />ಯಥಾ ಗತೇ ಶಾಮ್ಯತಿ ಶಾಂತಶತ್ರೌ  ।<br />ತಥಾ ಸಮೀಕ್ಷ್ಯಾತ್ಮಬಲಂ ಪರಂ ಚ <br />ಸಮಾರಭಸ್ವಾಸ್ತ್ರವಿದಾಂ ವರಿಷ್ಠ ॥ 10 ॥</div>
						<div class="verse">ಸ ವೀರ ಸೇನಾ ಗಣಶೋ ಚ್ಯವಂತಿ<br />ಸ ವಜ್ರಮಾಧಾಯ ವಿಶಾಲಸಾರಮ್  ।<br />ನ ಮಾರುತಸ್ಯಾಸ್ಯ ಗತಿಪ್ರಮಾಣಂ <br />ನ ಚಾಗ್ಮಿಕಲ್ಪಃ ಕರಣೇನ ಹಂತುಮ್ ॥ 11 ॥</div>
						<div class="verse">ತಮೇವಮರ್ಥಂ ಪ್ರಸಮೀಕ್ಷ್ಯ ಸಮ್ಯಕ್<br />ಸ್ವಕರ್ಮಸಾಮ್ಯಾದ್ಧಿ ಸಮಾಹಿತಾತ್ಮಾ  ।<br />ಸ್ಮರಂಶ್ಚ ದಿವ್ಯಂ ಧನುಷೋऽಸ್ತ್ರವೀರ್ಯಂ <br />ವ್ರಜಾಕ್ಷತಂ ಕರ್ಮ ಸಮಾರಭಸ್ವ ॥ 12 ॥</div>
						<div class="verse">ನ ಖಲ್ವಿಯಂ ಮತಿಃ ಶ್ರೇಷ್ಠಾ ಯತ್ತ್ವಾಂ ಸಂಪ್ರೇಷಯಾಮ್ಯಹಮ್  ।<br />ಇಯಂ ಚ ರಾಜಧರ್ಮಾಣಾಂ ಕ್ಷತ್ರಸ್ಯ ಚ ಮತಿರ್ಮತಾ  ॥ 13 ॥</div>
						<div class="verse">ನಾನಾಶಸ್ತ್ರೈಶ್ಚ ಸಂಗ್ರಾಮೇ ವೈಶಾರದ್ಯಮರಿಂದಮ  ।<br />ಅವಶ್ಯಮೇವ ಬೋದ್ಧವ್ಯಂ ಕಾಮ್ಯಶ್ಚ ವಿಜಯೋ ರಣೇ  ॥ 14 ॥</div>
						<div class="verse">ತತಃ ಪಿತುಸ್ತದ್ವಚನಂ ನಿಶಮ್ಯ<br />ಪ್ರದಕ್ಷಿಣಂ ದಕ್ಷಸುತಪ್ರಭಾವಃ  ।<br />ಚಕಾರ ಭರ್ತಾರಮಹೀನಸತ್ತ್ವೋ<br />ರಣಾಯ ವೀರಃ ಪ್ರತಿಪನ್ನಬುದ್ಧಿಃ ॥ 15 ॥</div>
						<div class="verse">ತತಸ್ತೈಃ ಸ್ವಗಣೈರಿಷ್ಟೈರಿಂದ್ರಜಿತ್ ಪ್ರತಿಪೂಜಿತಃ  ।<br />ಯುದ್ಧೋದ್ಧತಃ ಕೃತೋತ್ಸಾಹಃ ಸಂಗ್ರಾಮಂ ಪ್ರತ್ಯಪದ್ಯತ  ॥ 16 ॥</div>
						<div class="verse">ಶ್ರೀಮಾನ್ ಪದ್ಮಪಲಾಶಾಕ್ಷೋ ರಾಕ್ಷಸಾಧಿಪತೇಃ ಸುತಃ  ।<br />ನಿರ್ಜಗಾಮ ಮಹಾತೇಜಾಃ ಸಮುದ್ರ ಇವ ಪರ್ವಸು  ॥ 17 ॥</div>
						<div class="verse">ಸ ಪಕ್ಷಿರಾಜಾನಿಲತುಲ್ಯವೇಗೈ-<br />ವ್ರ್ಯಾಲೈಶ್ಚತುರ್ಭಿಃ ಸಿತತೀಕ್ಷ್ಣ ದಂಷ್ಟ್ರೈಃ  ।<br />ರಥಂ ಸಮಾಯುಕ್ತಮಸಂಗವೇಗಂ <br />ಸಮಾರುರೋಹೇಂದ್ರಜಿದಿಂದ್ರಕಲ್ಪಃ ॥ 18 ॥</div>
						<div class="verse">ಸ ರಥೀ ಧನ್ವಿನಾಂ ಶ್ರೇಷ್ಠಃ ಶಸ್ತ್ರಜ್ಞೋऽಸ್ತ್ರವಿದಾಂ ವರಃ  ।<br />ರಥೇನಾಭಿಯಯೌ ಕ್ಷಿಪ್ರಂ ಹನೂಮಾನ್ ಯತ್ರ ಸೋऽಭವತ್  ॥ 19 ॥</div>
						<div class="verse">ಸ ತಸ್ಯ ರಥನಿರ್ಘೋಷಂ ಜ್ಯಾಸ್ವನಂ ಕಾರ್ಮುಕಸ್ಯ ಚ  ।<br />ನಿಶಮ್ಯ ಹರಿವೀರೋऽಸೌ ಸಂಪ್ರಹೃಷ್ಟತರೋऽಭವತ್  ॥ 20 ॥</div>
						<div class="verse">ಸುಮಹಚ್ಚಾಪಮಾದಾಯ ಶಿತಶಲ್ಯಾಂಶ್ಚ ಸಾಯಕಾನ್  ।<br />ಹನಮಂತಮಭಿಪ್ರೇತ್ಯ ಜಗಾಮ ರಣಪಂಡಿತಃ  ॥ 21 ॥</div>
						<div class="verse">ತಸ್ಮಿಂಸ್ತತಃ ಸಂಯತಿ ಜಾತಹರ್ಷೇ<br />ರಣಾಯ ನಿರ್ಗಚ್ಛತಿ ಬಾಣಪಾಣೌ  ।<br />ದಿಶಶ್ಚ ಸರ್ವಾಃ ಕಲುಷಾ ಬಭೂವು-<br />ರ್ಮೃಗಾಶ್ಚ ರೌದ್ರಾ ಬಹುಧಾ ವಿನೇದುಃ ॥ 22 ॥</div>
						<div class="verse">ಸಮಾಗತಾಸ್ತತ್ರ ತು ನಾಗಯಕ್ಷಾ<br />ಮಹರ್ಷಯಶ್ಚಕ್ರಚರಾಶ್ಚ ಸಿದ್ಧಾಃ  ।<br />ನಭಃ ಸಮಾವೃತ್ಯ ಚ ಪಕ್ಷಿಸಂಘಾಃ <br />ವಿನೇದುರುಚ್ಚೈಃ ಪರಮಪ್ರಹೃಷ್ಟಾಃ ॥ 23 ॥</div>
						<div class="verse">ಆಯಾಂತಂ ಸರಥಂ ದೃಷ್ಟ್ವಾ ತೂರ್ಣಮಿಂದ್ರಜಿತಂ ಕಪಿಃ  ।<br />ವಿನನಾದ ಮಹಾನಾದಂ ವ್ಯವರ್ಧತ ಚ ವೇಗವಾನ್  ॥ 24 ॥</div>
						<div class="verse">ಇಂದ್ರಜಿತ್ತು ರಥಂ ದಿವ್ಯಮಾಸ್ಥಿತಶ್ಚಿತ್ರಕಾರ್ಮುಕಃ  ।<br />ಧನುರ್ವಿಸ್ಫಾರಯಾಮಾಸ ತಟಿದೂರ್ಜಿತನಿಃಸ್ವನಮ್  ॥ 25 ॥</div>
						<div class="verse">ತತಃ ಸಮೇತಾವತಿತೀಕ್ಷ್ಣ ವೇಗಾ<br />ಮಹಾಬಲೌ ತೌ ರಣನಿರ್ವಿಶಂಕೌ  ।<br />ಕಪಿಶ್ಚ ರಕ್ಷೋऽಧಿಪತೇಶ್ಚ ಪುತ್ರಃ<br />ಸುರಾಸುರೇಂದ್ರಾವಿವ ಬದ್ಧವೈರೌ ॥ 26 ॥</div>
						<div class="verse">ಸ ತಸ್ಯ ವೀರಸ್ಯ ಮಹಾರಥಸ್ಯ<br />ಧನುಷ್ಮತಃ ಸಂಯತಿ ಸಂಮತಸ್ಯ  ।<br />ಶರಪ್ರವೇಗಂ ವ್ಯಹನತ್ ಪ್ರವೃದ್ಧ-<br />ಶ್ಚಚಾರ ಮಾರ್ಗೇ ಪಿತುರಪ್ರಮೇಯಃ ॥ 27 ॥</div>
						<div class="verse">ತತಃ ಶರಾನಾಯತತೀಕ್ಷ್ಣ ಶಲ್ಯಾನ್ <br />ಸುಪತ್ರಿಣಃ ಕಾಂಚನಚಿತ್ರಪುಂಖಾನ್  ।<br />ಮುಮೋಚ ವೀರಃ ಪರವೀರಹಂತಾ<br />ಸುಸಂನತಾನ್ ವಜ್ರನಿಪಾತವೇಗಾನ್ ॥ 28 ॥</div>
						<div class="verse">ಸ ತಸ್ಯ ತು ಸ್ಯಂದನನಿಃಸ್ವನಂ ಚ<br />ಮೃದಂಗಭೇರೀಪಟಹಸ್ವನಂ ಚ  ।<br />ವಿಕೃಷ್ಯಮಾಣಸ್ಯ ಚ ಕಾರ್ಮುಕಸ್ಯ<br />ನಿಶಮ್ಯ ಘೋಷಂ ಪುನರುತ್ಪಪಾತ ॥ 29 ॥</div>
						<div class="verse">ಶರಾಣಾಮಂತರೇಷ್ವಾಶು ವ್ಯವರ್ತತ ಮಹಾಕಪಿಃ  ।<br />ಹರಿಸ್ತಸ್ಯಾಭಿಲಕ್ಷ್ಯಸ್ಯ ಮೋಹಯನ್ ಲಕ್ಷ್ಯಸಂಗ್ರಹಮ್  ॥ 30 ॥</div>
						<div class="verse">ಶರಾಣಾಮಗ್ರತಸ್ತಸ್ಯ ಪುನಃ ಸಮಭಿವರ್ತತ  ।<br />ಪ್ರಸಾರ್ಯ ಹಸ್ತೌ ಹನುಮಾನುತ್ಪಪಾತಾನಿಲಾತ್ಮಜಃ  ॥ 31 ॥</div>
						<div class="verse">ತಾವುಭೌ ವೇಗಸಂಪನ್ನೌ ರಣಕರ್ಮವಿಶಾರದೌ  ।<br />ಸರ್ವಭೂತಮನೋಗ್ರಾಹೀ ಚಕ್ರತುರ್ಯುದ್ಧಮುತ್ತಮಮ್  ॥ 32 ॥</div>
						<div class="verse">ಹನೂಮತೋ ವೇದ ನ ರಾಕ್ಷಸೋऽಂತರಮ್ <br />ನ ಮಾರುತಿಸ್ತಸ್ಯ ಮಹಾತ್ಮನೋऽಂತರಮ್  ।<br />ಪರಸ್ಪರಂ ನಿರ್ವಿಷಹೌ ಬಭೂವತುಃ<br />ಸಮೇತ್ಯ ತೌ ದೇವಸಮಾನವಿಕ್ರಮೌ ॥ 33 ॥</div>
						<div class="verse">ತತಸ್ತು ಲಕ್ಷ್ಯೇ ಸ ವಿಹನ್ಯಮಾನೇ <br />ಶರೇಷ್ವಮೋಘೇಷು ಚ ಸಂಪತತ್ಸು  ।<br />ಜಗಾಮ ಚಿಂತಾಂ ಮಹತೀಂ ಮಹಾತ್ಮಾ<br />ಸಮಾಧಿಸಂಯೋಗಸಮಾತಿತಾತ್ಮಾ ॥ 34 ॥</div>
						<div class="verse">ತತೋ ಮತಿಂ ರಾಕ್ಷಸರಾಜಸೂನು-<br />ಶ್ಚಕಾರ ತಸ್ಮಿನ್ ಹರಿವೀರಮುಖ್ಯೇ  ।<br />ಅವಧ್ಯತಾಂ ತಸ್ಯ ಕಪೇಃ ಸಮೀಕ್ಷ್ಯ<br />ಕಥಂ ನಿಗಚ್ಛೇದಿತಿ ನಿಗ್ರಹಾರ್ಥಮ್ ॥ 35 ॥</div>
						<div class="verse">ತತಃ ಪೈತಾಮಹಂ ವೀರಃ ಸೋऽಸ್ತ್ರಮಸ್ತ್ರವಿದಾಂ ವರಃ  ।<br />ಸಂದಧೇ ಸುಮಹಾತೇಜಾಸ್ತಂ ಹರಿಪ್ರವರಂ ಪ್ರತಿ  ॥ 36 ॥</div>
						<div class="verse">ಅವಧ್ಯೋऽಯಮಿತಿ ಜ್ಞಾತ್ವಾ ತಮಸ್ತ್ರೇಣಾಸ್ತ್ರತತ್ತ್ವವಿತ್  ।<br />ನಿಜಗ್ರಾಹ ಮಹಾಬಾಹುರ್ಮಾರುತಾತ್ಮಜಮಿಂದ್ರಜಿತ್  ॥ 37 ॥</div>
						<div class="verse">ತೇನ ಬದ್ಧಸ್ತತೋऽಸ್ತ್ರೇಣ ರಾಕ್ಷಸೇನ ಸ ವಾನರಃ ।<br />ಅಭವನ್ನಿರ್ವಿಚೇಷ್ಟಶ್ಚ ಪಪಾತ ಚ ಮಹೀತಲೇ ॥ 38 ॥ </div>
						<div class="verse">ತತೋऽಥ ಬುದ್ಧ್ವಾ ಸ ತದಸ್ತ್ರಬಂಧಂ<br />ಪ್ರಭೋಃ ಪ್ರಭಾವಾದ್ವಿಗತಾತ್ಮವೇಗಃ  ।<br />ಪಿತಾಮಹಾನುಗ್ರಹಮಾತ್ಮನಶ್ಚ<br />ವಿಚಿಂತಯಾಮಾಸ ಹರಿಪ್ರವೀರಃ ॥ 39 ॥</div>
						<div class="verse">ತತಃ ಸ್ವಾಯಂಭುವೈರ್ಮಂತ್ರೈಬ್ರಹ್ಮಾಸ್ತ್ರಮಭಿಮಂತ್ರಿತಮ್  ।<br />ಹನೂಮಾಂಶ್ಚಿಂತಯಾಮಾಸ ವರದಾನಂ ಪಿತಾಮಹಾತ್  ॥ 40 ॥</div>
						<div class="verse">ನ ಮೇऽಸ್ಯ ಬಂಧಸ್ಯ ಚ ಶಕ್ತರಸ್ತಿ<br />ವಿಮೋಕ್ಷಣೇ ಲೋಕಗುರೋಃ ಪ್ರಭಾವಾತ್  ।<br />ಇತ್ಯೇವ ಮತ್ವಾ ವಿಹಿತೋऽಸ್ತ್ರಬಂಧೋ<br />ಮಯಾತ್ಮಯೋನೇರನುವರ್ತಿತವ್ಯಃ ॥ 41 ॥</div>
						<div class="verse">ಸ ವೀರ್ಯಮಸ್ತ್ರಸ್ಯ ಕಪಿರ್ವಿಚಾರ್ಯ<br />ಪಿತಾಮಹಾನುಗ್ರಹಮಾತ್ಮನಶ್ಚ  ।<br />ವಿಮೋಕ್ಷಶಕ್ತಿಂ ಪರಿಚಿಂತಯಿತ್ವಾ <br />ಪಿತಾಮಹಾಜ್ಞಾಮನುವರ್ತತೇ ಸ್ಮ ॥ 42 ॥</div>
						<div class="verse">ಅಸ್ತ್ರೇಣಾಪಿ ಹಿ ಬದ್ಧಸ್ಯ ಭಯಂ ಮಮ ನ ಜಾಯತೇ  ।<br />ಪಿತಾಮಹಮಹೇಂದ್ರಾಭ್ಯಾಂ ರಕ್ಷಿತಸ್ಯಾನಿಲೇನ ಚ  ॥ 43 ॥</div>
						<div class="verse">ಗ್ರಹಣೇ ವಾಪಿ ರಕ್ಷೋಭಿರ್ಮಹಾನ್ ಮೇ ಗುಣದರ್ಶನಃ  ।<br />ರಾಕ್ಷಸೇಂದ್ರೇಣ ಸಂವಾದಸ್ತಸ್ಮಾದ್ಗೃಹ್ಣಂತು ಮಾಂ ಪರೇ  ॥ 44 ॥</div>
						<div class="verse">ಸ ನಿಶ್ಚಿತಾರ್ಥಃ ಪರವೀರಹಂತಾ<br />ಸಮೀಕ್ಷ್ಯಕಾರೀ ವಿನಿವೃತ್ತಚೇಷ್ಟಃ  ।<br />ಪರೈಃ ಪ್ರಸಹ್ಯಾಭಿಗತೈರ್ನಿಗೃಹ್ಯ <br />ನನಾದ ತೈಸ್ತೈಃ ಪರಿಭತ್ಸ್ರ್ಯಮಾನಃ ॥ 45 ॥</div>
						<div class="verse">ತತಸ್ತಂ ರಾಕ್ಷಸಾ ದೃಷ್ಟ್ವಾ ನಿರ್ವಿಚೇಷ್ಟಮರಿಂದಮಮ್  ।<br />ಬಬಂಧುಃ ಶಣವಲ್ಕೈಶ್ಚ ದ್ರುಮಚೀರೈಶ್ಚ ಸಂಹತೈಃ  ॥ 46 ॥</div>
						<div class="verse">ಸ ರೋಚಯಾಮಾಸ ಪರೈಶ್ಚ ಬಂಧನಂ<br />ಪ್ರಸಹ್ಯ ವೀರೈರಭಿನಿಗ್ರಹಂ ಚ  ।<br />ಕೌತೂಹಲಾನ್ಮಾಂ ಯದಿ ರಾಕ್ಷಸೇಂದ್ರೋ<br />ದ್ರಷ್ಟುಂ ವ್ಯವಸ್ಯೇದಿತಿ ನಿಶ್ಚಿತಾರ್ಥಃ ॥ 47 ॥</div>
						<div class="verse">ಸ ಬದ್ಧಸ್ತೇನ ವಲ್ಕೇನ ವಿಮುಕ್ತೋऽಸ್ತ್ರೇಣ ವೀರ್ಯವಾನ್  ।<br />ಅಸ್ತ್ರಬಂಧಃ ಸ ಚಾನ್ಯಂ ಹಿ ನ ಬಂಧಮನುವರ್ತತೇ  ॥ 48 ॥</div>
						<div class="verse">ಅಥೇಂದ್ರಜಿತ್ತು ದ್ರುಮಚೀರಬದ್ಧಂ<br />ವಿಚಾರ್ಯ ವೀರಃ ಕಪಿಸತ್ತಮಂ ತಮ್  ।<br />ವಿಮುಕ್ತಮಸ್ತ್ರೇಣ ಜಗಾಮ ಚಿಂತಾಂ <br />ನಾನ್ಯೇನ ಬದ್ಧೋ ಹ್ಯನುವರ್ತತೇऽಸ್ತ್ರಮ್ ॥ 49 ॥</div>
						<div class="verse">ಅಹೋ ಮಹತ್ ಕರ್ಮ ಕೃತಂ ನಿರರ್ಥಕಂ<br />ನ ರಾಕ್ಷಸೈರ್ಮಂತ್ರಗತಿರ್ವಿಮೃಷ್ಟಾ  ।<br />ಪುನಶ್ಚ ನಾಸ್ತ್ರೇ ವಿಹತೇऽಸ್ತ್ರಮನ್ಯತ್ <br />ಪ್ರವರ್ತತೇ ಸಂಶಯಿತಾಃ ಸ್ಮ ಸರ್ವೇ ॥ 50 ॥</div>
						<div class="verse">ಅಸ್ತ್ರೇಣ ಹನುಮಾನ್ ಮುಕ್ತೋ ನಾತ್ಮಾನಮವಬುಧ್ಯತ  ।<br />ಕೃಷ್ಯಮಾಣಸ್ತು ರಕ್ಷೋಭಿಸ್ತೈಶ್ಚ ಬಂಧೈರ್ನಿಪೀಡಿತಃ  ॥ 51 ॥</div>
						<div class="verse">ಹನ್ಯಮಾನಸ್ತತಃ ಕ್ರೂರೈಃ ರಾಕ್ಷಸೈಃ ಕಾಷ್ಠಮುಷ್ಟಿಭಿಃ  ।<br />ಸಮೀಪಂ ರಾಕ್ಷಸೇಂದ್ರಸ್ಯ ಪ್ರಾಕೃಷ್ಯತ ಸ ವಾನರಃ  ॥ 52 ॥</div>
						<div class="verse">ಅಥೇಂದ್ರಜಿತ್ತಂ ಪ್ರಸಮೀಕ್ಷ್ಯ ಮುಕ್ತ-<br />ಮಸ್ತ್ರೇಣ ಬದ್ಧಂ ದ್ರುಮಚೀರಸೂತ್ರೈಃ  ।<br />ವ್ಯದರ್ಶಯತ್ತತ್ರ ಮಹಾಬಲಂ ತಂ<br />ಹರಿಪ್ರವೀರಂ ಸಗಣಾಯ ರಾಜ್ಞೇ ॥ 53 ॥</div>
						<div class="verse">ತಂ ಮತ್ತಮಿವ ಮಾತಂಗಂ ಬದ್ಧಂ ಕಪಿವರೋತ್ತಮಮ್  ।<br />ರಾಕ್ಷಸಾ ರಾಕ್ಷಸೇಂದ್ರಾಯ ರಾವಣಾಯ ನ್ಯವೇದಯನ್  ॥ 54 ॥</div>
						<div class="verse">ಕೋऽಯಂ ಕಸ್ಯ ಕುತೋ ವಾತ್ರ ಕಿಂ ಕಾರ್ಯಂ ಕೋ ವ್ಯಪಾಶ್ರಯಃ  ।<br />ಇತಿ ರಾಕ್ಷಸವೀರಾಣಾಂ ತತ್ರ ಸಂಜಜ್ಞಿರೇ ಕಥಾಃ  ॥ 55 ॥</div>
						<div class="verse">ಹನ್ಯತಾಂ ದಹ್ಯತಾಂ ವಾಪಿ ಭಕ್ಷ್ಯತಾಮಿತಿ ಚಾಪರೇ  ।<br />ರಾಕ್ಷಸಾಸ್ತತ್ರ ಸಂಕ್ರುದ್ಧಾಃ ಪರಸ್ಪರಮಥಾಬ್ರುವನ್  ॥ 56 ॥</div>
						<div class="verse">ಅತೀತ್ಯ ಮಾರ್ಗಂ ಸಹಸಾ ಮಹಾತ್ಮಾ<br />ಸ ತತ್ರ ರಕ್ಷೋऽಧಿಪಪಾದಮೂಲೇ  ।<br />ದದರ್ಶ ರಾಜ್ಞಃ ಪರಿಚಾರವೃದ್ಧಾನ್ <br />ಗೃಹಂ ಮಹಾರತ್ನವಿಭೂಷಿತಂ ಚ ॥ 57 ॥</div>
						<div class="verse">ಸ ದದರ್ಶ ಮಹಾತೇಜಾ ರಾವಣಃ ಕಪಿಸತ್ತಮಮ್  ।<br />ರಕ್ಷೋಭಿರ್ವಿಕೃತಾಕಾರೈಃ ಕೃಷ್ಯಮಾಣಮಿತಸ್ತತಃ  ॥ 58 ॥</div>
						<div class="verse">ರಾಕ್ಷಸಾಧಿಪತಿಂ ಚಾಪಿ ದದರ್ಶ ಕಪಿಸತ್ತಮಃ  ।<br />ತೇಜೋಬಲಸಮಾಯುಕ್ತಂ ತಪಂತಮಿವ ಭಾಸ್ಕರಮ್  ॥ 59 ॥</div>
						<div class="verse">ಸ ರೋಷಸಂವರ್ತಿತತಾಮ್ರದೃಷ್ಟಿ-<br />ರ್ದಶಾನನಸ್ತಂ ಕಪಿಮನ್ವವೇಕ್ಷ್ಯ  ।<br />ಅಥೋಪವಿಷ್ಟಾನ್ ಕುಲಶೀಲವೃದ್ಧಾನ್ <br />ಸಮಾದಿಶತ್ತಂ ಪ್ರತಿ ಮಂತ್ರಿಮುಖ್ಯಾನ್ ॥ 60 ॥</div>
						<div class="verse">ಯಥಾಕ್ರಮಂ ತೈಃ ಸ ಕಪಿರ್ವಿಪೃಷ್ಟಃ<br />ಕಾರ್ಯಾರ್ಥಮರ್ಥಸ್ಯ ಚ ಮೂಲಮಾದೌ  ।<br />ನಿವೇದಯಾಮಾಸ ಹರೀಶ್ವರಸ್ಯ<br />ದುತಃ ಸಕಾಶಾದಹಮಾಗತೋऽಸ್ಮಿ ॥ 61 ॥</div>
						<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ ಸುಂದರಕಾಂಡೇ ಅಷ್ಟಚತ್ವಾರಿಂಶಃ ಸರ್ಗಃ</div>
					</div>
				</div>
			</div>
			<div class="col-xs-4" id="text">&nbsp;</div>
		</div>
		
		
		
		<!-- div #main-navbar .main-navbar .main-navbar-fixed-top -->

		<div id="main-sidebar" class="main-sidebar main-sidebar-right">
			<div id="main-sidebar-wrapper" class="main-sidebar-wrapper">
				<div class="section">
					<h3 align="center"> ಸುಂದರಕಾಂಡಃ   </h3>
				</div>
				<hr>
				<nav>
					<ul>
						<li class="close-sb"><a href="sarga1.html">1. ಪ್ರಥಮಃ ಸರ್ಗಃ - ಸಾಗರರಲಂಘನಮ್</a></li>
						<li class="close-sb"><a href="sarga2.html">2. ದ್ವಿತೀಯಃ ಸರ್ಗಃ - ನಿಶಾಗಮಪ್ರತೀಕ್ಷಾ</a></li>
						<li class="close-sb"><a href="sarga3.html">3. ತೃತೀಯಃ ಸರ್ಗಃ - ಲಂಕಾಧಿದೇವತಾವಿಜಯಃ</a></li>
						<li class="close-sb"><a href="sarga4.html">4. ಚತುರ್ಥಃ ಸರ್ಗಃ - ಲಂಕಾಪುರೀ ಪ್ರವೇಶಃ</a></li>
						<li class="close-sb"><a href="sarga5.html">5. ಪಂಚಮಃ ಸರ್ಗಃ - ಭವನ ವಿಚಯಃ</a></li>
						<li class="close-sb"><a href="sarga6.html">6. ಷಷ್ಠಃ ಸರ್ಗಃ - ರಾವಣಗೃಹಾವೇಕ್ಷಣಮ್</a></li>
						<li class="close-sb"><a href="sarga7.html">7. ಸಪ್ತಮಃ ಸರ್ಗಃ - ಪುಷ್ಪಕದರ್ಶನಮ್</a></li>
						<li class="close-sb"><a href="sarga8.html">8. ಅಷ್ಟಮಃ ಸರ್ಗಃ - ಪುಷ್ಪಕಾನುವರ್ಣನಮ್</a></li>
						<li class="close-sb"><a href="sarga9.html">9. ನವಮಃ ಸರ್ಗಃ - ಸಂಕುಲಾಂತಃಪುರಮ್</a></li>
						<li class="close-sb"><a href="sarga10.html">10. ದಶಮಃ ಸರ್ಗಃ - ಮಂದೋದರೀದರ್ಶನಮ್</a></li>
						<li class="close-sb"><a href="sarga11.html">11. ಏಕಾದಾಶಃ ಸರ್ಗಃ - ಪಾನಭೂಮಿ ವಿಚಯಃ</a></li>
						<li class="close-sb"><a href="sarga12.html">12. ದ್ವಾದಶಃ ಸರ್ಗಃ -  ಹನೂಮದ್ವಿಷಾದಃ</a></li>
						<li class="close-sb"><a href="sarga13.html">13. ತ್ರಯೋದಶಃ ಸರ್ಗಃ - ಹನೂಮನ್ನಿರ್ವೇದಃ</a></li>
						<li class="close-sb"><a href="sarga14.html">14. ಚತುರ್ದಶಃ ಸರ್ಗಃ - ಅಶೀಕವನಿಕಾವಿಚಯಃ</a></li>
						<li class="close-sb"><a href="sarga15.html">15. ಪಂಚದಶಃ ಸರ್ಗಃ - ಸೀತೋಪಲಂಭಃ</a></li>
						<li class="close-sb"><a href="sarga16.html">16. ಷೋಡಶಃ ಸರ್ಗಃ - ಹನೂಮತ್ಪರೀತಾಪಃ</a></li>
						<li class="close-sb"><a href="sarga17.html">17. ಸಪ್ತದಶಃ ಸರ್ಗಃ - ರಾಕ್ಷಸೀಪರಿವಾರಃ</a></li>
						<li class="close-sb"><a href="sarga18.html">18.  ಅಷ್ಟಾದಶಃ ಸರ್ಗಃ - ರಾವಣಾಗಮನಮ್</a></li>
						<li class="close-sb"><a href="sarga19.html">19. ಏಕೋನವಿಂಶಃ ಸರ್ಗಃ - ಕೃಚ್ಛ್ರಗತಸೀತೋಪಮಾಃ</a></li>
						<li class="close-sb"><a href="sarga20.html">20. ವಿಂಶಃ ಸರ್ಗಃ - ಪ್ರಣಯಪ್ರಾರ್ಥನಾ</a></li>
						<li class="close-sb"><a href="sarga21.html">21. ಏಕವಿಂಶಃ ಸರ್ಗಃ - ರಾವಣತೃಣೀಕರಣಮ್</a></li>
						<li class="close-sb"><a href="sarga22.html">22. ದ್ವಾವಿಂಶಃ ಸರ್ಗಃ - ಮಾಸದ್ವಯಾವಧಿಕರಣಮ್</a></li>
						<li class="close-sb"><a href="sarga23.html">23. ತ್ರಯೋವಿಂಶಃ ಸರ್ಗಃ - ರಾಕ್ಷಸೀಪ್ರರೋಚನಮ್</a></li>
						<li class="close-sb"><a href="sarga24.html">24. ಚತುರ್ವಿಂಶಃ ಸರ್ಗಃ - ರಾಕ್ಷಸೀನಿರ್ಭರ್ತ್ಸನಮ್</a></li>
						<li class="close-sb"><a href="sarga25.html">25. ಪಂಚವಿಂಶಃ ಸರ್ಗಃ - ಸೀತಾನಿರ್ವೇದಃ</a></li>
						<li class="close-sb"><a href="sarga26.html">26. ಷಡ್ವಿಂಶಃ ಸರ್ಗಃ - ಪ್ರಾಣತ್ಯಾಗಸಂಪ್ರಧಾರಣಮ್</a></li>
						<li class="close-sb"><a href="sarga27.html">27. ಸಪ್ತವಿಂಶಃ ಸರ್ಗಃ - ತ್ರಿಜಟಾಸ್ವಪ್ನಃ</a></li>
						<li class="close-sb"><a href="sarga28.html">28. ಅಷ್ಟಾವಿಂಶಃ ಸರ್ಗಃ - ಉದ್ಬಂಧನವ್ಯವಸಾಯಃ</a></li>
						<li class="close-sb"><a href="sarga29.html">29. ಏಕೋನಸ್ತ್ರಿಂಶಃ ಸರ್ಗಃ - ಶುಭನಿಮಿತ್ತಾನಿ</a></li>
						<li class="close-sb"><a href="sarga30.html">30. ತ್ರಿಂಶಃ ಸರ್ಗಃ - ಹನೂಮತ್ಕೃತ್ಯಾಕೃತ್ಯವಿಚಿಂತನಮ್</a></li>
						<li class="close-sb"><a href="sarga31.html">31. ಏಕತ್ರಿಂಶಃ ಸರ್ಗಃ - ರಾಮವೃತ್ತಸಂಶ್ರವಃ</a></li>
						<li class="close-sb"><a href="sarga32.html">32. ದ್ವಾತ್ರಿಂಶಃ ಸರ್ಗಃ - ಸೀತಾವಿತರ್ಕಃ</a></li>
						<li class="close-sb"><a href="sarga33.html">33. ತ್ರಯಸ್ತ್ರಿಂಶಃ ಸರ್ಗಃ - ಹನೂಮಜ್ಜಾನಕೀಸಂವಾದೋಪಕ್ರಮಃ</a></li>
						<li class="close-sb"><a href="sarga34.html">34. ಚತುಸ್ತ್ರಿಂಶಃ ಸರ್ಗಃ - ರಾವಣಶಂಕಾನಿವಾರಣಮ್</a></li>
						<li class="close-sb"><a href="sarga35.html">35. ಪಂಚತ್ರಿಂಶಃ ಸರ್ಗಃ - ವಿಶ್ವಾಸೋತ್ಪಾದನಮ್</a></li>
						<li class="close-sb"><a href="sarga36.html">36.  ಷಟ್‍ತ್ರಿಂಶಃ ಸರ್ಗಃ - ಅಂಗುಲೀಯಕಪ್ರದಾನಮ್</a></li>
						<li class="close-sb"><a href="sarga37.html">37. ಸಪ್ತತ್ರಿಂಶಃ ಸರ್ಗಃ - ಸೀತಾಪ್ರತ್ಯಾನಯನಾನೌಚಿತ್ಯಮ್</a></li>
						<li class="close-sb"><a href="sarga38.html">38. ಅಷ್ಟಾತ್ರಿಂಶಃ ಸರ್ಗಃ - ವಾಯಸವೃತ್ತಾಂತಕಥನಮ್</a></li>
						<li class="close-sb"><a href="sarga39.html">39. ಏಕೋನಚತ್ವಾರಿಂಶಃ ಸರ್ಗಃ - ಹನೂಮತ್ಸಂದೇಶಃ</a></li>
						<li class="close-sb"><a href="sarga40.html">40. ಚತ್ವಾರಿಂಶಃ ಸರ್ಗಃ - ಹನೂಮತ್ಪ್ರೇಷಣಮ್</a></li>
						<li class="close-sb"><a href="sarga41.html">41. ಏಕಚತ್ವಾರಿಂಶಃ ಸರ್ಗಃ - ಪ್ರಮದಾವನಭಂಜನಮ್</a></li>
						<li class="close-sb"><a href="sarga42.html">42. ದ್ವಿಚತ್ವಾರಿಂಶಃ ಸರ್ಗಃ - ಕಿಂಕರನಿಷೂದನಮ್</a></li>
						<li class="close-sb"><a href="sarga43.html">43. ತ್ರಿಚತ್ವಾರಿಂಶಃ ಸರ್ಗಃ - ಚೈತ್ಯಪ್ರಾಸಾದದಾಹಃ</a></li>
						<li class="close-sb"><a href="sarga44.html">44. ಚತುಶ್ಚತ್ವಾರಿಂಶಃ ಸರ್ಗಃ - ಜಂಬುಮಾಲಿವಧಃ</a></li>
						<li class="close-sb"><a href="sarga45.html">45. ಪಂಚಚತ್ವಾರಿಂಶಃ ಸರ್ಗಃ - ಅಮಾತ್ಯಪುತ್ರವಧಃ</a></li>
						<li class="close-sb"><a href="sarga46.html">46. ಷಟ್‍ಚತ್ವಾರಿಂಶಃ ಸರ್ಗಃ - ಸೇನಾಪತಿಪಂಚಕವಧಃ</a></li>
						<li class="close-sb"><a href="sarga47.html">47. ಸಪ್ತಚತ್ವಾರಿಂಶಃ ಸರ್ಗಃ - ಅಕ್ಷಕುಮಾರವಧಃ</a></li>
						<li class="close-sb"><a href="sarga48.html">48. ಅಷ್ಟಚತ್ವಾರಿಂಶಃ ಸರ್ಗಃ - ಇಂದ್ರಜಿದಭಿಯೋಗಃ</a></li>
						<li class="close-sb"><a href="sarga49.html">49. ಏಕೋನಪಂಚಾಶಃ ಸರ್ಗಃ - ರಾವಣಪ್ರಭಾವದರ್ಶನಮ್</a></li>
						<li class="close-sb"><a href="sarga50.html">50. ಪಂಚಾಶಃ ಸರ್ಗಃ - ಪ್ರಹಸ್ತಪ್ರಶ್ನಃ</a></li>
						<li class="close-sb"><a href="sarga51.html">51. ಏಕಪಂಚಾಶಃ ಸರ್ಗಃ - ಹನೂಮದುಪದೇಶಃ</a></li>
						<li class="close-sb"><a href="sarga52.html">52. ದ್ವಿಪಂಚಾಶಃ ಸರ್ಗಃ - ದೂತವಧನಿವಾರಣಮ್</a></li>
						<li class="close-sb"><a href="sarga53.html">53. ತ್ರಿಪಂಚಾಶಃ ಸರ್ಗಃ - ಪಾವಕಶೈತ್ಯಮ್</a></li>
						<li class="close-sb"><a href="sarga54.html">54. ಚತುಃಪಂಚಾಶಃ ಸರ್ಗಃ - ಲಂಕಾದಾಹಃ</a></li>
						<li class="close-sb"><a href="sarga55.html">55. ಪಂಚಪಂಚಾಶಃ ಸರ್ಗಃ - ಹನೂಮದ್ವಿಭ್ರಮಃ</a></li>
						<li class="close-sb"><a href="sarga56.html">56. ಷಟ್‍ಪಂಚಾಶಃ ಸರ್ಗಃ - ಪ್ರತಿಪ್ರಯಾಣೋತ್ಪತನಮ್</a></li>
						<li class="close-sb"><a href="sarga57.html">57. ಸಪ್ತಪಂಚಾಶಃ ಸರ್ಗಃ - ಹನೂಮತ್ಪ್ರತ್ಯಾಗಮನಮ್</a></li>
						<li class="close-sb"><a href="sarga58.html">58. ಅಷ್ಟಪಂಚಾಶಃ ಸರ್ಗಃ - ಹನೂಮದ್ವೃತ್ತಾನುಕಥನಮ್</a></li>
						<li class="close-sb"><a href="sarga59.html">59. ಏಕೋನಷಷ್ಟಿತಮಃ ಸರ್ಗಃ - ಅನಂತರಕಾರ್ಯಪ್ರರೋಚನಮ್</a></li>
						<li class="close-sb"><a href="sarga60.html">60. ಷಷ್ಟಿತಮಃ ಸರ್ಗಃ - ಅಂಗದಜಾಂಬವತ್ಸಂವಾದಃ</a></li>
						<li class="close-sb"><a href="sarga61.html">61. ಏಕಷಷ್ಟಿತಮಃ ಸರ್ಗಃ - ಮಧುವನಪ್ರವೇಶಃ</a></li>
						<li class="close-sb"><a href="sarga62.html">62. ದ್ವಿಷಷ್ಟಿತಮಃ ಸರ್ಗಃ - ದಧಿಮುಖಖಿಲೀಕಾರಃ</a></li>
						<li class="close-sb"><a href="sarga63.html">63. ತ್ರಿಷಷ್ಟಿತಮಃ ಸರ್ಗಃ - ಸುಗ್ರೀವಹರ್ಷಃ</a></li>
						<li class="close-sb"><a href="sarga64.html">64. ಚತುಃಷಷ್ಟಿತಮಃ ಸರ್ಗಃ - ಹನೂಮದಾದ್ಯಾಗಮನಮ್</a></li>
						<li class="close-sb"><a href="sarga65.html">65. ಪಂಚಷಷ್ಟಿತಮಃ ಸರ್ಗಃ - ಚೂಡಾಮಣಿಪ್ರದಾನಮ್</a></li>
						<li class="close-sb"><a href="sarga66.html">66. ಷಟ್‍ಷಷ್ಟಿತಮಃ ಸರ್ಗಃ - ಸೀತಾಭಾಷಿತಪ್ರಶ್ನಃ</a></li>
						<li class="close-sb"><a href="sarga67.html">67. ಸಪ್ತಷಷ್ಟಿತಮಃ ಸರ್ಗಃ - ಸೀತಾಭಾಷಿತಾನುವಚನಮ್</a></li>
						<li class="close-sb"><a href="sarga68.html">68. ಅಷ್ಟಷಷ್ಟಿತಮಃ ಸರ್ಗಃ - ಹನೂಮತ್ಸಮಾಶ್ವಾಸವಚನಾನುವಾದಃ</a></li>
					</ul>
				</nav>
			</div>
		</div>

		<!-- #main-sidebar .main-sidebar .main-sidebar-right -->

		<script src="https://ajax.googleapis.com/ajax/libs/jquery/1.11.2/jquery.min.js"></script>
		<script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
		<script src="../assets/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
			<div class="main-navbar-content" >
				<div id="toggle-sidebar" class="icon right" title="Sidebar Menu">
					<img alt="menu" src="../assets/menu32@64.png" width=24px height="24px">
				</div>
			</div>
		</div>

		<script>
			$(document).ready(function() {
				$('#main-sidebar').simplerSidebar({
					opener: '#toggle-sidebar',
					animation: {
						easing: "easeOutQuint"
					},
					sidebar: {
						closingLinks: '.close-sb'
					}
				});
			});
		</script>
	</div>
</body>
</html>

