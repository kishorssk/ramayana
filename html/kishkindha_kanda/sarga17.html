<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
<title>ಸಪ್ತದಶಃ ಸರ್ಗಃ - ರಾಮಾಧಿಕ್ಷೇಪಃ</title>
<link rel="stylesheet" href="../assets/bootstrap-3.3.6-dist/css/bootstrap.css">

	<link rel="stylesheet" href="../assets/tem_style.css">
	<link rel="stylesheet" href="../assets/style.css" >
	<script type="text/javascript" src="../js/common.js"></script>
	<script type="text/javascript" src="../js/jquery.min.js"></script>
</head>

<body onload = "script();">
<!--Header --->
<div class="header_top">  
	<div class="col-xs-12">
		<a href="../search.php"><span class="glyphicon glyphicon-search  pull-right" name="search"></span></a>
		<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
		<p style="font-size:17px; padding-top:10px;"><a href="../../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
		<a href="../bala_kanda.html">ಬಾಲಕಾಂಡ</a>&emsp;&emsp;&emsp;&emsp;&emsp; 
		<a href="../ayodhya_kanda.html">ಅಯೋಧ್ಯಾಕಾಂಡ</a> &emsp;&emsp;&emsp;&emsp;&emsp; 
		<a href="../aranya_kanda.html">ಅರಣ್ಯಕಾಂಡ</a> &emsp;&emsp;&emsp;&emsp;&emsp;
		<a href="../kishkindha_kanda.html">ಕಿಷ್ಕಿಂಧಾಕಾಂಡ</a> &emsp;&emsp;&emsp;&emsp;&emsp; 
		<a href="../sundara_kanda.html">ಸುಂದರಕಾಂಡ</a> &emsp;&emsp;&emsp;&emsp;&emsp; 
		<a href="../yuddha_kanda.html">ಯುದ್ಧಕಾಂಡ</a> &emsp;&emsp;&emsp;&emsp;&emsp; 
				<a href="../uttara_kanda.html">ಉತ್ತರಕಾಂಡಃ</a>
</p>
	</div>
</div>
<!-- Header Close -->
<br>
<div class="container">
		<div class="row">
			<div class="col-xs-12" id="text">
				<div class="chapter" type="kanda" id="VRK_C04">
					<div class="ch_name">ಕಿಷ್ಕಿಂಧಾಕಾಂಡಃ  </div>
	
				<div class="section" type="sarga" id="VRK_C04_S17">
					<div class="sname"><b>ಸಪ್ತದಶಃ ಸರ್ಗಃ - ರಾಮಾಧಿಕ್ಷೇಪಃ</b></div>
<div class="verse">ತತಃ ಶರೇಣಾಭಿಹತೋ ರಾಮೇಣ ರಣಕರ್ಕಶಃ ।<br />ಪಪಾತ ಸಹಸಾ ವಾಲೀ ನಿಕೃತ್ತ ಇವ ಪಾದಪಃ  ॥ 1 ॥</div>
<div class="verse">ಸ ಭೂಮೌ ನ್ಯಸ್ತಸರ್ವಾಂಗಸ್ತಪ್ತಕಾಂಚನಭೂಷಣಃ ।<br />ಅಪತದ್ದೇವರಾಜಸ್ಯ ಮುಕ್ತರಶ್ಮಿರಿವ ಧ್ವಜಃ  ॥ 2 ॥</div>
<div class="verse">ತಸ್ಮಿನ್ನಿಪತಿತೇ ಭೂಮೌ ವಾನರಾಣಾಂ ಗಣೇಶ್ವರೇ ।<br />ನಷ್ಟಚಂದ್ರಮಿವ ವ್ಯೋಮ ನ ವ್ಯರಾಜತ ಮೇದಿನೀ  ॥ 3 ॥</div>
<div class="verse">ಭೂಮೌ ನಿಪತಿತಸ್ಯಾಪಿ ತಸ್ಯ ದೇಹಂ ಮಹಾತ್ಮನಃ ।<br />ನ ಶ್ರೀರ್ಜಹಾತಿ ನ ಪ್ರಾಣಾ ನ ತೇಜೋ ನ ಪರಾಕ್ರಮಃ  ॥ 4 ॥</div>
<div class="verse">ಶಕ್ರದತ್ತಾ ವರಾ ಮಾಲಾ ಕಾಂಚನೀ ವಜ್ರಭೂಷಿತಾ ।<br />ದಧಾರ ಹರಿಮುಖ್ಯಸ್ಯ ಪ್ರಾಣಾಂಸ್ತೇಜಃ ಶ್ರಿಯಂ ಚ ಸಾ  ॥ 5 ॥</div>
<div class="verse">ಸ ತಯಾ ಮಾಲಯಾ ವೀರೋ ಹೈಮಯಾ ಹರಿಯೂಥಪಃ ।<br />ಸಂಧ್ಯಾನುಗತಪರ್ಯಂತಃ ಪಯೋಧರ ಇವಾಭವತ್  ॥ 6 ॥</div>
<div class="verse">ತಸ್ಯ ಮಾಲಾ ಚ ದೇಹಶ್ಚ ಮರ್ಮಘಾತೀ ಚ ಯಃ ಶರಃ ।<br />ತ್ರಿಧೇವ ರಚಿತಾ ಲಕ್ಷ್ಮೀಃ ಪತಿತಾಸ್ಯಾಪಿ ಶೋಭತೇ  ॥ 7 ॥</div>
<div class="verse">ತದಸ್ತ್ರಂ ತಸ್ಯ ವೀರಸ್ಯ ಸ್ವರ್ಗಮಾರ್ಗಪ್ರಭಾವನಮ್ ।<br />ರಾಮಬಾಣಾಸನೋತ್ಕ್ಷಿಪ್ತಮಾವಹತ್ ಪರಮಾಂ ಗತಿಮ್  ॥ 8 ॥</div>
<div class="verse">ತಂ ತಥಾ ಪತಿತಂ ಸಂಖ್ಯೇ ಗತಾರ್ಚಿಷಮಿವಾನಲಮ್ ।<br />ಬಹುಮಾನ್ಯಂ ಚ ತಂ ವೀರಂ ವೀಕ್ಷಮಾಣಂ ಶನೈರಿವ  ॥ 9 ॥</div>
<div class="verse">ಯಯಾತಿಮಿವ ಪುಣ್ಯಾಂತೇ ದೇವಲೋಕಾತ್ ಪರಿಚ್ಯುತಮ್ ।<br />ಆದಿತ್ಯಮಿವ ಕಾಲೇನ ಯುಗಾಂತೇ ಭುವಿ ಪಾತಿತಮ್  ॥ 10 ॥</div>
<div class="verse">ಮಹೇಂದ್ರಮಿವ ದುರ್ಧರ್ಷಂ ಮಹೇಂದ್ರಮಿವ ದುಃಸಹಮ್ ।<br />ಮಹೇಂದ್ರಪುತ್ರಂ ಪತಿತಂ ವಾಲಿನಂ ಹೇಮಮಾಲಿನಮ್  ॥ 11 ॥</div>
<div class="verse">ವ್ಯೂಢೋರಸ್ಕಂ ಮಹಾಬಾಹುಂ ದೀಪ್ತಾಸ್ಯಂ ಹರಿಲೋಚನಮ್ ।<br />ಲಕ್ಷ್ಮಣಾನುಗತೋ ರಾಮೋ ದದರ್ಶೋಪಸಸರ್ಪ ಚ  ॥ 12 ॥</div>
<div class="verse">ತಂ ದೃಷ್ಟ್ವಾ ರಾಘವಂ ವಾಲೀ ಲಕ್ಷ್ಮಣಂ ಚ ಮಹಾಬಲಮ್ ।<br />ಅಬ್ರವೀತ್ ಪ್ರಶ್ರಿತಂ ವಾಕ್ಯಂ ಪರುಷಂ ಧರ್ಮಸಂಹಿತಮ್  ॥ 13 ॥</div>
<div class="verse">ತ್ವಂ ನರಾಧಿಪತೇಃ ಪುತ್ರಃ ಪ್ರಥಿತಃ ಪ್ರಿಯದರ್ಶನಃ ।<br />ಕುಲೀನಃ ಸತ್ತ್ವಸಂಪನ್ನಸ್ತೇಜಸ್ವೀ ಚರಿತವ್ರತಃ  ॥ 14 ॥</div>
<div class="verse">ಪರಾಙ್ಮುಖವಧಂ ಕೃತ್ವಾ ಕೋ ನು ಪ್ರಾಪ್ತಸ್ತ್ವಯಾ ಗುಣಃ ।<br />ಯದಹಂ ಯುದ್ಧಸಂರಬ್ಧಃ ಶರೇಣೋರಸಿ ತಾಡಿತಃ  ॥ 15 ॥</div>
<div class="verse">ರಾಮಃ ಕರುಣವೇದೀ ಚ ಪ್ರಜಾನಾಂ ಚ ಹಿತೇ ರತಃ ।<br />ಸಾನುಕ್ರೋಶೋ ಮಹೋತ್ಸಾಹಃ ಸಮಯಜ್ಞೋ ದೃಢವ್ರತಃ  ॥ 16 ॥</div>
<div class="verse">ಇತಿ ತೇ ಸರ್ವಭೂತಾನಿ ಕಥಯಂತಿ ಯಶೋ ಭುವಿ ।<br />ದಮಃ ಶಮಃ ಕ್ಷಮಾ ಧರ್ಮೋ ಧೃತಿಃ ಸತ್ಯಂ ಪರಾಕ್ರಮಃ  ॥ 17 ॥</div>
<div class="verse">ಪಾರ್ಥಿವಾನಾಂ ಗುಣಾ ರಾಜನ್ ದಂಡಶ್ಚಾಪ್ಯಪರಾಧಿಷು ।<br />ತಾನ್ ಗುಣಾನ್ ಸಂಪ್ರಧಾರ್ಯಾಹಮಗ್ರ್ಯಂ ಚಾಭಿಜನಂ ತವ  ॥ 18 ॥</div>
<div class="verse">ತಾರಯಾ ಪ್ರತಿಷಿದ್ಧೋऽಪಿ ಸುಗ್ರೀವೇಣ ಸಮಾಗತಃ ।<br />ನ ಮಾಮನ್ಯೇನ ಸಂರಬ್ಧಂ ಪ್ರಮತ್ತಂ ಯೋದ್ಧುಮರ್ಹತಿ  ॥ 19 ॥</div>
<div class="verse">ಇತಿ ಮೇ ಬುದ್ಧಿರುತ್ಪನ್ನಾ ಬಭೂವಾದರ್ಶನೇ ತವ ।<br />ನ ತ್ವಾಂ ವಿನಿಹತಾತ್ಮಾನಂ ಧರ್ಮಧ್ವಜಮಧಾರ್ಮಿಕಮ್  ॥ 20 ॥</div>
<div class="verse">ಜಾನೇ ಪಾಪಸಮಾಚಾರಂ ತೃಣೈಃ ಕೂಪಮಿವಾವೃತಮ್ ।<br />ಸತಾಂ ವೇಷಧರಂ ಪಾಪಂ ಪ್ರಚ್ಛನ್ನಮಿವ ಪಾವಕಮ್  ॥ 21 ॥</div>
<div class="verse">ನಾಹಂ ತ್ವಾಮಭಿಜಾನಾಮಿ ಧರ್ಮಚ್ಛದ್ಮಾಭಿಸಂವೃತಮ್ ।<br />ವಿಷಯೇ ವಾ ಪುರೇ ವಾ ತೇ ಯದಾ ನಾಪಕರೋಮ್ಯಹಮ್  ॥ 22 ॥</div>
<div class="verse">ನ ಚ ತ್ವಾಮವಜಾನೇऽಹಂ ಕಸ್ಮಾನ್ಮಾಂ ಹಂಸ್ಯಕಿಲ್ಬಿಷಮ್ ।<br />ಫಲಮೂಲಾಶನಂ ನಿತ್ಯಂ ವಾನರಂ ವನಗೋಚರಮ್  ॥ 23 ॥</div>
<div class="verse">ಮಾಮಿಹಾಪ್ರತಿಯುಧ್ಯಂತಮನ್ಯೇನ ಚ ಸಮಾಗತಮ್ ।<br />ತ್ವಂ ನರಾಧಿಪತೇಃ ಪುತ್ರಃ ಪ್ರತೀತಃ ಪ್ರಿಯದರ್ಶನಃ  ॥ 24 ॥</div>
<div class="verse">ಲಿಂಗಮಪ್ಯಸ್ತಿ ತೇ ರಾಜನ್ ದೃಶ್ಯತೇ ಧರ್ಮಸಂಹಿತಮ್ ।<br />ಕಃ ಕ್ಷತ್ತ್ರಿಯಕುಲೇ ಜಾತಃ ಶ್ರುತವಾನ್ನಷ್ಟಸಂಶಯಃ  ॥ 25 ॥</div>
<div class="verse">ಧರ್ಮಲಿಂಗಪ್ರತಿಚ್ಛನ್ನಃ ಕ್ರೂರಂ ಕರ್ಮ ಸಮಾಚರೇತ್ ।<br />ರಾಮ ರಾಜಕುಲೇ ಜಾತೋ ಧರ್ಮವಾನಿತಿ ವಿಶ್ರುತಃ  ॥ 26 ॥</div>
<div class="verse">ಅಭವ್ಯೋ ಭವ್ಯರೂಪೇಣ ಕಿಮರ್ಥಂ ಪರಿಧಾವಸಿ ।<br />ಸಾಮ ದಾನಂ ಕ್ಷಮಾ ಧರ್ಮಃ ಸತ್ಯಂ ಧೃತಿಪರಾಕ್ರಮೌ  ॥ 27 ॥</div>
<div class="verse">ಪಾರ್ಥಿವಾನಾಂ ಗುಣಾ ರಾಜನ್ ದಂಡಶ್ಚಾಪ್ಯಪರಾಧಿಷು ।<br />ವಯಂ ವನಚರಾ ರಾಮ ಮೃಗಾ ಮೂಲಫಲಾಶನಾಃ  ॥ 28 ॥</div> 
<div class="verse">ಏಷಾ ಪ್ರಕೃತಿರಸ್ಮಾಕಂ ಪುರುಷಸ್ತ್ವಂ ನರೇಶ್ವರಃ ।<br />ಭೂಮಿರ್ಹಿರಣ್ಯಂ ರೂಪಂ ಚ ವಿಗ್ರಹೇ ಕಾರಣಾನಿ ಚ  ॥ 29 ॥</div>
<div class="verse">ಅತ್ರ ಕಸ್ತೇ ವನೇ ಲೋಭೋ ಮದೀಯೇಷು ಫಲೇಷು ವಾ ।<br />ನಯಶ್ಚ ವಿನಯಶ್ಚೋಭೌ ನಿಗ್ರಹಾನುಗ್ರಹಾವಪಿ  ॥ 30 ॥</div>
<div class="verse">ರಾಜವೃತ್ತಿರಸಂಕೀರ್ಣಾ ನ ನೃಪಾಃ ಕಾಮವೃತ್ತಯಃ ।<br />ತ್ವಂ ತು ಕಾಮಪ್ರಧಾನಶ್ಚ ಕೋಪನಶ್ಚಾನವಸ್ಥಿತಃ  ॥ 31 ॥</div>
<div class="verse">ರಾಜವೃತ್ತೈಸ್ತು ಸಂಕಿರ್ಣಃ ಶರಾಸನಪರಾಯಣಃ ।<br />ನ ತೇऽಸ್ತ್ಯಪಚಿತಿರ್ಧರ್ಮೇ ನಾರ್ಥೇ ಬುದ್ಧಿರವಸ್ಥಿತಾ  ॥ 32 ॥</div>
<div class="verse">ಇಂದ್ರಿಯೈಃ ಕಾಮವೃತ್ತಃ ಸನ್ ಕೃಷ್ಯಸೇ ಮನುಜೇಶ್ವರ ।<br />ಹತ್ವಾ ಬಾಣೇನ ಕಾಕುತ್ಸ್ಥಮಾಮಿಹಾನಪರಾಧಿನಮ್  ॥ 33 ॥</div>
<div class="verse">ಕಿಂ ವಕ್ಷ್ಯಸಿ ಸತಾಂ ಮಧ್ಯೇ ಕೃತ್ವಾ ಕರ್ಮ ಜುಗುಪ್ಸಿತಮ್ ।<br />ರಾಜಹಾ ಬ್ರಹ್ಮಹಾ ಗೋಘ್ನಶ್ಚೋರಃ ಪ್ರಾಣಿವಧೇ ರತಃ  ॥ 34 ॥</div>
<div class="verse">ನಾಸ್ತಿಕಃ ಪರಿವೇತ್ತಾ ಚ ಸರ್ವೇ ನಿರಯಗಾಮಿನಃ ।<br />ಸೂಚಕಶ್ಚ ಕದರ್ಯಶ್ಚ ಮಿತ್ರಘ್ನೋ ಗುರುತಲ್ಪಗಃ  ॥ 35 ॥</div>
<div class="verse">ಲೋಕಂ ಪಾಪಾತ್ಮನಾಮೇತೇ ಗಚ್ಛಂತ್ಯತ್ರ ನ ಸಂಶಯಃ ।<br />ಅಧಾರ್ಯಂ ಚರ್ಮ ಮೇ ಸದ್ಭೀ ರೋಮಾಣ್ಯಸ್ಥಿ ಚ ವರ್ಜಿತಮ್  ॥ 36 ॥</div>
<div class="verse">ಅಭಕ್ಷ್ಯಾಣಿ ಚ ಮಾಂಸಾನಿ ತ್ವದ್ವಿಧೈರ್ಧರ್ಮಚಾರಿಭಿಃ ।<br />ಪಂಚ ಪಂಚನಖಾ ಭಕ್ಷ್ಯಾ ಬ್ರಹ್ಮಕ್ಷತ್ರೇಣ ರಾಘವ  ॥ 37 ॥</div>
<div class="verse">ಶಲ್ಯಕಃ ಶ್ವಾವಿಧೋ ಗೋಧಾ ಶಶಃ ಕೂರ್ಮಶ್ಚ ಪಂಚಮಃ ।<br />ಚರ್ಮ ಚಾಸ್ಥಿ ಚ ಮೇ ರಾಜನ್ನ ಸ್ಪೃಶಂತಿ ಮನೀಷಿಣಃ  ॥ 38 ॥</div>
<div class="verse">ಅಭಕ್ಷ್ಯಾಣಿ ಚ ಮಾಂಸಾನಿ ಸೋऽಹಂ ಪಂಚನಖೋ ಹತಃ ।<br />ತಾರಯಾ ವಾಕ್ಯಮುಕ್ತೋऽಹಂ ಸತ್ಯಂ ಸರ್ವಜ್ಞಯಾ ಹಿತಮ್  ॥ 39 ॥</div>
<div class="verse">ತದತಿಕ್ರಮ್ಯ ಮೋಹೇನ ಕಾಲಸ್ಯ ವಶಮಾಗತಃ ।<br />ತ್ವಯಾ ನಾಥೇನ ಕಾಕುತ್ಸ್ಥ ನ ಸನಾಥಾ ವಸುಂಧರಾ  ॥ 40 ॥</div>
<div class="verse">ಪ್ರಮದಾ ಶೀಲಸಂಪನ್ನಾ ಧೂರ್ತೇನ ಪತಿನಾ ಯಥಾ ।<br />ಶಠೋ ನೈಕೃತಿಕಃ ಕ್ಷುದ್ರೋ ಮಿಥ್ಯಾಪ್ರಶ್ರಿತಮಾನಸಃ  ॥ 41 ॥</div>
<div class="verse">ಕಥಂ ದಶರಥೇನ ತ್ವಂ ಜಾತಃ ಪಾಪೋ ಮಹಾತ್ಮನಾ ।<br />ಛಿನ್ನಚಾರಿತ್ರಕಕ್ಷ್ಯೇಣ ಸತಾಂ ಧರ್ಮಾತಿವರ್ತಿನಾ  ॥ 42 ॥</div>
<div class="verse">ತ್ಯಕ್ತಧರ್ಮಾಂಕುಶೇನಾಹಂ ನಿಹತೋ ರಾಮಹಸ್ತಿನಾ ।<br />ಅಶುಭಂ ಚಾಪ್ಯಯುಕ್ತಂ ಚ ಸತಾಂ ಚೈವ ವಿಗರ್ಹಿತಮ್  ॥ 43 ॥</div>
<div class="verse">ವಕ್ಷ್ಯಸೇ ಚೇದೃಶಂ ಕೃತ್ವಾ ಸದ್ಭಿಃ ಸಹ ಸಮಾಗತಃ ।<br />ಉದಾಸೀನೇಷು ಯೋऽಸ್ಮಾಸು ವಿಕ್ರಮಸ್ತೇ ಪ್ರಕಾಶಿತಃ  ॥ 44 ॥</div>
<div class="verse">ಅಪಕಾರಿಷು ತಂ ರಾಜನ್ನ ಹಿ ಪಶ್ಯಾಮಿ ವಿಕ್ರಮಮ್ ।<br />ದೃಶ್ಯಮಾನಸ್ತು ಯುಧ್ಯೇಥಾ ಮಯಾ ಯದಿ ನೃಪಾತ್ಮಜ  ॥ 45 ॥</div>
<div class="verse">ಅದ್ಯ ವೈವಸ್ವತಂ ದೇವಂ ಪಶ್ಯೇಸ್ತ್ವಂ ನಿಹತೋ ಮಯಾ ।<br />ತ್ವಯಾದೃಶ್ಯೇನ ತು ರಣೇ ನಿಹತೋऽಹಂ ದುರಾಸದಃ  ॥ 46 ॥</div>
<div class="verse">ಪ್ರಸುಪ್ತಃ ಪನ್ನಗೇನೇವ ನರಃ ಪಾನವಶಂ ಗತಃ ।<br />ಮಾಮೇವ ಯದಿ ಪೂರ್ವಂ ತ್ವಮೇತದರ್ಥಮಚೋದಯಃ  ॥ 47 ॥</div>
<div class="verse">ಮೈಥಿಲೀಮಹಮೇಕಾಹ್ನಾ ತವ ಚಾನೀತವಾನ್ ಭವೇಃ ।<br />ಸುಗ್ರೀವಪ್ರಿಯಕಾಮೇನ ಯತ್ಕೃತೇऽಸ್ಮಿ ಹತಸ್ತ್ವಯಾ  ॥ 48 ॥</div>
<div class="verse">ಕಂಠೇ ಬದ್ಧ್ವಾ ಪ್ರದದ್ಯಾಂ ತೇऽನಿಹತಂ ರಾವಣಂ ರಣೇ ।<br />ನ್ಯಸ್ತಾಂ ಸಾಗರತೋಯೇ ವಾ ಪಾತಾಲೇ ವಾಪಿ ಮೈಥಿಲೀಮ್  ॥ 49 ॥</div>
<div class="verse">ಆನಯೇಯಂ ತವಾದೇಶಾಚ್ಛ್ವೇತಾಮಶ್ವತರೀಮಿವ ।<br />ಯುಕ್ತಂ ಯತ್ ಪ್ರಾಪ್ನುಯಾದ್ರಾಜ್ಯಂ ಸುಗ್ರೀವಃ ಸ್ವರ್ಗತೇ ಮಯಿ  ॥ 50 ॥</div>
<div class="verse">ಅಯುಕ್ತಂ ಯದಧರ್ಮೇಣ ತ್ವಯಾಹಂ ನಿಹತೋ ರಣೇ ।<br />ಕಾಮಮೇವಂವಿಧೋ ಲೋಕಃ ಕಾಲೇನ ವಿನಿಯುಜ್ಯತೇ  ॥ 51 ॥<br/>ಕ್ಷಮಂ ಚೇದ್ಭವತಾ ಪ್ರಾಪ್ತಮುತ್ತರಂ ಸಾಧು ಚಿಂತ್ಯತಾಮ್ ॥</div>

	<div class="verse">ಇತ್ಯೇವಮುಕ್ತ್ವಾ ಪರಿಶುಷ್ಕವಕ್ತ್ರಃ <br />
 ಶರಾಭಿಘಾತಾದ್ವ್ಯಥಿತೋ ಮಹಾತ್ಮಾ ।<br />
	ಸಮೀಕ್ಷ್ಯ ರಾಮಂ ರವಿಸಂನಿಕಾಶಂ<br />
 ತೂಷ್ಣೀಂ ಬಭೂವಾಮರರಾಜಸೂನುಃ ॥ 52 ॥</div>
					<div class="authorline">ಇತಿ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚರ್ತುವಿಂಶತಿಸಹಸ್ರಿಕಾಯಾಂ ಸಂಹಿತಾಯಾಂ ಕಿಷ್ಕಿಂಧಾಕಾಂಡೇ ಸಪ್ತದಶಃ ಸರ್ಗಃ</div>
				</div>
				</div>
			</div>
		</div>
		
		
		
<!-- div #main-navbar .main-navbar .main-navbar-fixed-top -->

        <div id="main-sidebar" class="main-sidebar main-sidebar-right">
            <div id="main-sidebar-wrapper" class="main-sidebar-wrapper">
               <div class="section">
			   		<h3 align="center"> ಕಿಷ್ಕಿಂಧಾಕಾಂಡಃ  </h3>
			   </div>
			   <hr>
                <nav>
                    <ul>
                       <li class="close-sb"><a href="sarga1.html">1. ಪ್ರಥಮಃ ಸರ್ಗಃ - ರಾಮವಿಪ್ರಲಂಭಾವೇಶಃ</a></li>
					<li class="close-sb"><a href="sarga2.html">2. ದ್ವಿತೀಯಃ ಸರ್ಗಃ - ಸುಗ್ರೀವಮಂತ್ರಃ</a></li>
					<li class="close-sb"><a href="sarga3.html">3. ತೃತೀಯಃ ಸರ್ಗಃ - ಹನೂಮತ್ಪ್ರೇಷಣಮ್</a></li>
					<li class="close-sb"><a href="sarga4.html">4. ಚತುರ್ಥಃ ಸರ್ಗಃ - ಸುಗ್ರೀವಸಮೀಪಗಮನಮ್ </a></li>
					<li class="close-sb"><a href="sarga5.html">5. ಪಂಚಮಃ ಸರ್ಗಃ - ಸುಗ್ರೀವಸಖ್ಯಮ್</a></li>
					<li class="close-sb"><a href="sarga6.html">6. ಷಷ್ಠಃ ಸರ್ಗಃ - ಭೂಷಣಪ್ರತ್ಯಭಿಜ್ಞಾನಮ್</a></li>
					<li class="close-sb"><a href="sarga7.html">7. ಸಪ್ತಮಃ ಸರ್ಗಃ - ರಾಮಸಮಾಶ್ವಾಸನಮ್</a></li>
					<li class="close-sb"><a href="sarga8.html">8. ಅಷ್ಟಮಃ ಸರ್ಗಃ - ವಾಲಿವಧಪ್ರತಿಜ್ಞಾ</a></li>
					<li class="close-sb"><a href="sarga9.html">9. ನವಮಃ ಸರ್ಗಃ - ವೈರವೃತ್ತಾಂತಾನುಕ್ರಮಃ</a></li>
					<li class="close-sb"><a href="sarga10.html">10. ದಶಮಃ ಸರ್ಗಃ - ರಾಜ್ಯನಿವಾಸಕಥನಮ್</a></li>
					<li class="close-sb"><a href="sarga11.html">11. ಏಕಾದಶಃ ಸರ್ಗಃ - ವಾಲಿಬಲಾವಿಷ್ಕರಣಮ್</a></li>
					<li class="close-sb"><a href="sarga12.html">12. ದ್ವಾದಶಃ ಸರ್ಗಃ - ಸುಗ್ರೀವಪ್ರತ್ಯಯದಾನಮ್</a></li>
					<li class="close-sb"><a href="sarga13.html">13. ತ್ರಯೋದಶಃ ಸರ್ಗಃ - ಸಪ್ತಜನಾಶ್ರಮಪ್ರಣಾಮಃ</a></li>
					<li class="close-sb"><a href="sarga14.html">14. ಚತುರ್ದಶಃ ಸರ್ಗಃ - ಸುಗ್ರೀವಗರ್ಜನಮ್</a></li>
					<li class="close-sb"><a href="sarga15.html">15. ಪಂಚದಶಃ ಸರ್ಗಃ - ತಾರಾಹಿತೋಕ್ತಿಃ</a></li>
					<li class="close-sb"><a href="sarga16.html">16. ಷೋಡಶಃ ಸರ್ಗಃ - ವಾಲಿಸಂಹಾರಃ</a></li>
					<li class="close-sb"><a href="sarga17.html">17. ಸಪ್ತದಶಃ ಸರ್ಗಃ - ರಾಮಾಧಿಕ್ಷೇಪಃ</a></li>
					<li class="close-sb"><a href="sarga18.html">18.  ಅಷ್ಟಾದಶಃ ಸರ್ಗಃ - ವಾಲಿವಧಸಮರ್ಥನಮ್</a></li>
					<li class="close-sb"><a href="sarga19.html">19. ಏಕೋನವಿಂಶಃ ಸರ್ಗಃ - ತಾರಾಗಮನಮ್</a></li>
					<li class="close-sb"><a href="sarga20.html">20. ವಿಂಶಃ ಸರ್ಗಃ - ತಾರಾವಿಲಾಪಃ</a></li>
					<li class="close-sb"><a href="sarga21.html">21. ಏಕವಿಂಶಃ ಸರ್ಗಃ - ಹನುಮದಾಶ್ವಾಸನಮ್</a></li>
					<li class="close-sb"><a href="sarga22.html">22. ದ್ವಾವಿಂಶಃ ಸರ್ಗಃ - ವಾಲ್ಯನುಶಾಸನಮ್</a></li>
					<li class="close-sb"><a href="sarga23.html">23. ತ್ರಯೋವಿಂಶಃ ಸರ್ಗಃ - ಅಂಗದಾಭಿವಾದನಮ್</a></li>
					<li class="close-sb"><a href="sarga24.html">24. ಚತುರ್ವಿಂಶಃ ಸರ್ಗಃ - ಸುಗ್ರೀವತಾರಾಶ್ವಾಸನಮ್</a></li>
					<li class="close-sb"><a href="sarga25.html">25. ಪಂಚವಿಂಶಃ ಸರ್ಗಃ - ವಾಲಿಸಂಸ್ಕಾರಃ</a></li>
					<li class="close-sb"><a href="sarga26.html">26. ಷಡ್ವಿಂಶಃ ಸರ್ಗಃ - ಸುಗ್ರೀವಾಭಿಷೇಕಃ</a></li>
					<li class="close-sb"><a href="sarga27.html">27. ಸಪ್ತವಿಂಶಃ ಸರ್ಗಃ - ಮಾಲ್ಯವನ್ನಿವಾಸಃ</a></li>
					<li class="close-sb"><a href="sarga28.html">28. ಅಷ್ಟಾವಿಂಶಃ ಸರ್ಗಃ - ಪ್ರಾವೃಡುಜ್ಜೃಂಭಣಮ್</a></li>
					<li class="close-sb"><a href="sarga29.html">29. ಏಕೋನಸ್ತ್ರಿಂಶಃ ಸರ್ಗಃ - ಹನುಮತ್ಪ್ರತಿಬೋಧನಮ್</a></li>
					<li class="close-sb"><a href="sarga30.html">30. ತ್ರಿಂಶಃ ಸರ್ಗಃ - ಶರದ್ವರ್ಣನಮ್</a></li>
					<li class="close-sb"><a href="sarga31.html">31. ಏಕತ್ರಿಂಶಃ ಸರ್ಗಃ - ಲಕ್ಮಣಕ್ರೋಧಃ</a></li>
					<li class="close-sb"><a href="sarga32.html">32. ದ್ವಾತ್ರಿಂಶಃ ಸರ್ಗಃ - ಹನೂಮನ್ಮಂತ್ರಃ</a></li>
					<li class="close-sb"><a href="sarga33.html">33. ತ್ರಯಸ್ತ್ರಿಂಶಃ ಸರ್ಗಃ - ತಾರಾಸಾಂತ್ವವಚನಮ್</a></li>
					<li class="close-sb"><a href="sarga34.html">34. ಚತುಸ್ತ್ರಿಂಶಃ ಸರ್ಗಃ - ಸುಗ್ರೀವತರ್ಜನಮ್</a></li>
					<li class="close-sb"><a href="sarga35.html">35. ಪಂಚತ್ರಿಂಶಃ ಸರ್ಗಃ - ತಾರಾಸಮಾಧಾನಮ್</a></li>
					<li class="close-sb"><a href="sarga36.html">36.  ಷಟ್‍ತ್ರಿಂಶಃ ಸರ್ಗಃ - ಸುಗ್ರೀವಲಕ್ಷ್ಮಣಾನುರೋಧಃ</a></li>
					<li class="close-sb"><a href="sarga37.html">37. ಸಪ್ತತ್ರಿಂಶಃ ಸರ್ಗಃ - ಕಪಿಸೇನಾಸಮಾಯನಮ್</a></li>
					<li class="close-sb"><a href="sarga38.html">38. ಅಷ್ಟಾತ್ರಿಂಶಃ ಸರ್ಗಃ - ರಾಮಸಮೀಪಗಮನಮ್</a></li>
					<li class="close-sb"><a href="sarga39.html">39. ಏಕೋನಚತ್ವಾರಿಂಶಃ ಸರ್ಗಃ - ಸೇನಾನಿವೇಶಃ</a></li>
					<li class="close-sb"><a href="sarga40.html">40. ಚತ್ವಾರಿಂಶಃ ಸರ್ಗಃ - ಪ್ರಾಚೀಪ್ರೇಷಣಮ್</a></li>
					<li class="close-sb"><a href="sarga41.html">41. ಏಕಚತ್ವಾರಿಂಶಃ ಸರ್ಗಃ - ದಕ್ಷಿಣಾಪ್ರೇಷಣಮ್</a></li>
					<li class="close-sb"><a href="sarga42.html">42. ದ್ವಿಚತ್ವಾರಿಂಶಃ ಸರ್ಗಃ - ಪ್ರತೀಚೀಪ್ರೇಷಣಮ್</a></li>
					<li class="close-sb"><a href="sarga43.html">43. ತ್ರಿಚತ್ವಾರಿಂಶಃ ಸರ್ಗಃ - ಉದೀಚೀಪ್ರೇಷಣಮ್</a></li>
					<li class="close-sb"><a href="sarga44.html">44. ಚತುಶ್ಚತ್ವಾರಿಂಶಃ ಸರ್ಗಃ - ಹನೂಮತ್ಸಂದೇಶಃ</a></li>
					<li class="close-sb"><a href="sarga45.html">45. ಪಂಚಚತ್ವಾರಿಂಶಃ ಸರ್ಗಃ - ವಾನರಬಲಪ್ರತಿಷ್ಠಾ</a></li>
					<li class="close-sb"><a href="sarga46.html">46. ಷಟ್‍ಚತ್ವಾರಿಂಶಃ ಸರ್ಗಃ - ಭೂಮಂಡಲಭ್ರಮಣಕಥನಮ್</a></li>
					<li class="close-sb"><a href="sarga47.html">47. ಸಪ್ತಚತ್ವಾರಿಂಶಃ ಸರ್ಗಃ - ಕಪಿಸೇನಾಪ್ರತ್ಯಾಗಮನಮ್</a></li>
					<li class="close-sb"><a href="sarga48.html">48. ಅಷ್ಟಚತ್ವಾರಿಂಶಃ ಸರ್ಗಃ - ಕಂಡೂಚನಾದಿವಿಚಯಃ</a></li>
					<li class="close-sb"><a href="sarga49.html">49. ಏಕೋನಪಂಚಾಶಃ ಸರ್ಗಃ - ರಜತಪರ್ವತವಿಚಯಃ</a></li>
					<li class="close-sb"><a href="sarga50.html">50. ಪಂಚಾಶಃ ಸರ್ಗಃ - ಋಕ್ಷಬಿಲಪ್ರವೇಶಃ</a></li>
					<li class="close-sb"><a href="sarga51.html">51. ಏಕಪಂಚಾಶಃ ಸರ್ಗಃ - ಸ್ವಯಂಪ್ರಭಾತಿಥ್ಯಮ್</a></li>
					<li class="close-sb"><a href="sarga52.html">52. ದ್ವಿಪಂಚಾಶಃ ಸರ್ಗಃ - ಬಿಲಪ್ರವೇಶಕಾರಣಕಥನಮ್</a></li>
					<li class="close-sb"><a href="sarga53.html">53. ತ್ರಿಪಂಚಾಶಃ ಸರ್ಗಃ - ಅಂಗದಾದಿನಿರ್ವೇದಃ</a></li>
					<li class="close-sb"><a href="sarga54.html">54. ಚತುಃಪಂಚಾಶಃ ಸರ್ಗಃ - ಹನೂಮದ್ಛೇದನಮ್</a></li>
					<li class="close-sb"><a href="sarga55.html">55. ಪಂಚಪಂಚಾಶಃ ಸರ್ಗಃ - ಪ್ರಾಯೋಪವೇಶಃ</a></li>
					<li class="close-sb"><a href="sarga56.html">56. ಷಟ್‍ಪಂಚಾಶಃ ಸರ್ಗಃ - ಸಂಪಾತಿಪ್ರಶ್ನಃ</a></li>
					<li class="close-sb"><a href="sarga57.html">57. ಸಪ್ತಪಂಚಾಶಃ ಸರ್ಗಃ - ಜಟಾಯುರ್ದಿಷ್ಟಕಥನಮ್</a></li>
					<li class="close-sb"><a href="sarga58.html">58. ಅಷ್ಟಪಂಚಾಶಃ ಸರ್ಗಃ - ಸೀತಾಪ್ರತ್ಯುಪಲಂಭಃ</a></li>
					<li class="close-sb"><a href="sarga59.html">59. ಏಕೋನಷಷ್ಟಿತಮಃ ಸರ್ಗಃ - ಸುಪಾರ್ಶ್ವವಚನಾನುವಾದಃ</a></li>
					<li class="close-sb"><a href="sarga60.html">60. ಷಷ್ಟಿತಮಃ ಸರ್ಗಃ - ಸಂಪಾತಿಪುರಾವೃತ್ತವರ್ಣನಮ್</a></li>
					<li class="close-sb"><a href="sarga61.html">61. ಏಕಷಷ್ಟಿತಮಃ ಸರ್ಗಃ - ಸೂರ್ಯಾನುಗಮನಾಖ್ಯಾನಮ್</a></li>
					<li class="close-sb"><a href="sarga62.html">62. ದ್ವಿಷಷ್ಟಿತಮಃ ಸರ್ಗಃ - ನಿಶಾಕರಭವಿಷ್ಯಾಖ್ಯಾನಮ್</a></li>
					<li class="close-sb"><a href="sarga63.html">63. ತ್ರಿಷಷ್ಟಿತಮಃ ಸರ್ಗಃ - ಸಂಪಾತಿವೃಕ್ಷಪ್ರರೋಹಃ</a></li>
					<li class="close-sb"><a href="sarga64.html">64. ಚತುಃಷಷ್ಟಿತಮಃ ಸರ್ಗಃ - ಸಮುದ್ರಲಂಘನಮಂತ್ರಣಮ್</a></li>
					<li class="close-sb"><a href="sarga65.html">65. ಪಂಚಷಷ್ಟಿತಮಃ ಸರ್ಗಃ - ಬಲೇಯತ್ತಾವಿಷ್ಕರಣಮ್</a></li>
					<li class="close-sb"><a href="sarga66.html">66. ಷಟ್‍ಷಷ್ಟಿತಮಃ ಸರ್ಗಃ - ಹನೂಮದ್ಬಲಸಂಧುಕ್ಷಣಮ್</a></li>
					<li class="close-sb"><a href="sarga67.html">67. ಸಪ್ತಷಷ್ಟಿತಮಃ ಸರ್ಗಃ - ಲಂಘನಾವಷ್ಟಂಭಃ</a></li>
			   </ul>
                </nav>
            </div>
        </div>

<!-- #main-sidebar .main-sidebar .main-sidebar-right -->

        <script src="https://ajax.googleapis.com/ajax/libs/jquery/1.11.2/jquery.min.js"></script>
        <script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
        <script src="../assets/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
            <div class="main-navbar-content" >
                <div id="toggle-sidebar" class="icon right" title="Sidebar Menu">
                    <img alt="menu" src="../assets/menu32@64.png" width=24px height="24px">
                </div>
            </div>
        </div>

        <script>
            $(document).ready(function() {
                $('#main-sidebar').simplerSidebar({
                    opener: '#toggle-sidebar',
                    animation: {
                        easing: "easeOutQuint"
                    },
                    sidebar: {
                        closingLinks: '.close-sb'
                    }
                });
            });
        </script>
		
		
		
		
		
</div>
</body>
</html>
