<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
	<title>ತ್ರಿಂಶಃ ಸರ್ಗಃ - ಶರದ್ವರ್ಣನಮ್</title>
	<link rel="stylesheet" href="../assets/bootstrap-3.3.6-dist/css/bootstrap.css">

	<link rel="stylesheet" href="../assets/tem_style.css">
	<link rel="stylesheet" href="../assets/style.css" >
	<script type="text/javascript" src="../js/common.js"></script>
	<script type="text/javascript" src="../js/jquery.min.js"></script>
</head>

<body onload = "script();">
	<!--Header --->
	<div class="header_top">  
		<div class="col-xs-12">
			
			<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
			<p style="font-size:17px; padding-top:10px;">
				<a href="../../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
				<a href="../bala_kanda.html">ಬಾಲಕಾಂಡ</a>&emsp;&emsp;&emsp;&emsp;&emsp; 
				<a href="../ayodhya_kanda.html">ಅಯೋಧ್ಯಾಕಾಂಡ</a> &emsp;&emsp;&emsp;&emsp;&emsp; 
				<a href="../aranya_kanda.html">ಅರಣ್ಯಕಾಂಡ</a> &emsp;&emsp;&emsp;&emsp;&emsp;
				<a href="../kishkindha_kanda.html">ಕಿಷ್ಕಿಂಧಾಕಾಂಡ</a> &emsp;&emsp;&emsp;&emsp;&emsp; 
				<a href="../sundara_kanda.html">ಸುಂದರಕಾಂಡ</a> &emsp;&emsp;&emsp;&emsp;&emsp; 
				<a href="../yuddha_kanda.html">ಯುದ್ಧಕಾಂಡ</a> &emsp;&emsp;&emsp;&emsp;&emsp; 
				<a href="../uttara_kanda.html">ಉತ್ತರಕಾಂಡಃ</a>&emsp;&emsp;&emsp;&emsp;&emsp;
				<a href="../search.php"><span class="glyphicon glyphicon-search" name="search"></span></a>
			</p>
		</div>
	</div>
	<!-- Header Close -->
	<br>
	<div class="container">
		<div class="row">
			<div class="col-xs-12" id="text">
				<div class="chapter" type="kanda" id="VRK_C04">
					<div class="ch_name">ಕಿಷ್ಕಿಂಧಾಕಾಂಡಃ  </div>
					
					<div class="section" type="sarga" id="VRK_C04_S30">
						<div class="sname"><b>ತ್ರಿಂಶಃ ಸರ್ಗಃ - ಶರದ್ವರ್ಣನಮ್</b></div>
						<div class="verse">ಗುಹಾಂ ಪ್ರವಿಷ್ಟೇ ಸುಗ್ರೀವೇ ವಿಮುಕ್ತೇ ಗಗನೇ ಘನೈಃ ।<br />ವರ್ಷರಾತ್ರೋಷಿತೋ ರಾಮಃ ಕಾಮಶೋಕಾಭಿಪೀಡಿತಃ  ॥ 1 ॥</div>
						<div class="verse">ಪಾಂಡರಂ ಗಗನಂ ದೃಷ್ಟ್ವಾ ವಿಮಲಂ ಚಂದ್ರಮಂಡಲಮ್ ।<br />ಶಾರದೀಂ ರಜನೀಂ ಚೈವ ದೃಷ್ಟ್ವಾ ಜ್ಯೋತ್ಸ್ನಾನುಲೇಪನಮ್  ॥ 2 ॥</div>
						<div class="verse">ಕಾಮವೃತ್ತಂ ಚ ಸುಗ್ರೀವಂ ನಷ್ಟಾಂ ಚ ಜನಕಾತ್ಮಜಾಮ್ ।<br />ಬುದ್ಧ್ವಾ ಕಾಲಮತೀತಂ ಚ ಮುಮೋಹ ಪರಮಾತುರಃ  ॥ 3 ॥</div>
						<div class="verse">ಸ ತು ಸಂಜ್ಞಾಮುಪಾಗಮ್ಯ ಮುಹೂರ್ತಾನ್ಮತಿಮಾನ್ ಪುನಃ ।<br />ಮನಃಸ್ಥಾಮಪಿ ವೈದೇಹೀಂ ಚಿಂತಯಾಮಾಸ ರಾಘವಃ  ॥ 4 ॥</div>
						<div class="verse">ಆಸೀನಃ ಪರ್ವತಸ್ಯಾಗ್ರೇ ಹೇಮಧಾತುವಿಭೂಷಿತೇ ।<br />ಶಾರದಂ ಗಗನಂ ದೃಷ್ಟ್ವಾ ಜಗಾಮ ಮನಸಾ ಪ್ರಿಯಾಮ್  ॥ 5 ॥</div>
						<div class="verse">ದೃಷ್ಟ್ವಾ ಚ ವಿಮಲಂ ವ್ಯೋಮ ಗತವಿದ್ಯುದ್ಬಲಾಹಕಮ್ ।<br />ಸಾರಸಾರವಸಂಘುಷ್ಟಂ ವಿಲಲಾಪಾರ್ತಯಾ ಗಿರಾ  ॥ 6 ॥</div>
						<div class="verse">ಸಾರಸಾರಾವಸಂನಾದೈಃ ಸಾರಸಾರಾವನಾದಿನೀ ।<br />ಯಾಶ್ರಮೇ ರಮತೇ ಬಾಲಾ ಸಾದ್ಯ ಮೇ ರಮತೇ ಕಥಮ್  ॥ 7 ॥</div>
						<div class="verse">ಪುಷ್ಪಿತಾಂಶ್ಚಾಸನಾನ್ ದೃಷ್ಟ್ವಾ ಕಾಂಚನಾನಿವ ನಿರ್ಮಲಾನ್ ।<br />ಕಥಂ ಸಾ ರಮತೇ ಬಾಲಾ ಪಶ್ಯಂತೀ ಮಾಮಪಶ್ಯತೀ  ॥ 8 ॥</div>
						<div class="verse">ಯಾ ಪುರಾ ಕಲಹಂಸಾನಾಂ ಸ್ವರೇಣ ಕಲಭಾಷಿಣೀ ।<br />ಬುಧ್ಯತೇ ಚಾರುಸರ್ವಾಂಗೀ ಸಾದ್ಯ ಮೇ ಬುಧ್ಯತೇ ಕಥಮ್  ॥ 9 ॥</div>
						<div class="verse">ನಿಃಸ್ವನಂ ಚಕ್ರವಾಕಾಣಾಂ ನಿಶಮ್ಯ ಸಹಚಾರಿಣಾಮ್ ।<br />ಪುಂಡರೀಕವಿಶಾಲಾಕ್ಷೀ ಕಥಮೇಷಾ ಭವಿಷ್ಯತಿ  ॥ 10 ॥</div>
						<div class="verse">ಸರಾಂಸಿ ಸರಿತೋ ವಾಪೀಃ ಕಾನನಾನಿ ವನಾನಿ ಚ ।<br />ತಾಂ ವಿನಾ ಮೃಗಶಾವಾಕ್ಷೀಂ ಚರನ್ನಾದ್ಯ ಸುಖಂ ಲಭೇ  ॥ 11 ॥</div>
						<div class="verse">ಅಪಿ ತಾಂ ಮದ್ವಿಯೋಗಾಚ್ಚ ಸೌಕುಮಾರ್ಯಾಚ್ಚ ಭಾಮಿನೀಮ್ ।<br />ಸುದೂರಂ ಪೀಡಯೇತ್ ಕಾಮಃ ಶರದ್ಗುಣನಿರಂತರಃ  ॥ 12 ॥</div>
						<div class="verse">ಏವಮಾದಿ ನರಶ್ರೇಷ್ಠೋ ವಿಲಲಾಪ ನೃಪಾತ್ಮಜಃ ।<br />ವಿಹಂಗ ಇವ ಸಾರಂಗಃ ಸಲಿಲಂ ತ್ರಿದಶೇಶ್ವರಾತ್ ॥ 13 ॥</div>
						<div class="verse">ತತಶ್ಚಂಚೂರ್ಯ ರಮ್ಯೇಷು ಫಲಾರ್ಥೀ ಗಿರಿಸಾನುಷು ।<br />ದದರ್ಶ ಪರ್ಯುಪಾವೃತ್ತೋ ಲಕ್ಷ್ಮೀವಾನ್ ಲಕ್ಷ್ಮಣೋऽಗ್ರಜಮ್  ॥ 14 ॥</div>
						<div class="verse">	ತಂ ಚಿಂತಯಾ ದುಃಸಹಯಾ ಪರೀತಂ<br /> ವಿಸಂಜ್ಞಮೇಕಂ ವಿಜನೇ ಮನಸ್ವೀ  ।<br />	ಭ್ರಾತುರ್ವಿಷಾದಾತ್ ಪರಿತಾಪದೀನಃ <br /> ಸಮೀಕ್ಷ್ಯ ಸೌಮಿತ್ರಿರುವಾಚ ರಾಮಮ್॥ 15 ॥</div>
						<div class="verse">	ಕಿಮಾರ್ಯ ಕಾಮಸ್ಯ ವಶಂಗತೇನ <br /> ಕಿಮಾತ್ಮಪೌರುಷ್ಯಪರಾಭವೇನ  ।<br />	ಅಯಂ ಹ್ರಿಯಾ ಸಂಹ್ರಿಯತೇ ಸಮಾಧಿಃ <br /> ಕಿಮತ್ರ ಯೋಗೇನ ನಿವರ್ತತೇ ನ॥ 16 ॥</div>
						<div class="verse">	ಕ್ರಿಯಾಭಿಯೋಗಂ ಮನಸಃ ಪ್ರಸಾದಂ<br /> ಸಮಾಧಿಯೋಗಾನುಗತಂ ಚ ಕಾಲಮ್  ।<br />	ಸಹಾಯಸಾಮಥ್ರ್ಯಮದೀನಸತ್ತ್ವ <br /> ಸ್ವಕರ್ಮಹೇತುಂ ಚ ಕುರುಷ್ವ ಹೇತುಮ್॥ 17 ॥</div>
						<div class="verse">	ನ ಜಾನಕೀ ಮಾನವವಂಶನಾಥ <br /> ತ್ವಯಾ ಸನಾಥಾ ಸುಲಭಾ ಪರೇಣ  ।<br />	ನ ಚಾಗ್ನಿಚೂಡಾಂ ಜ್ವಲಿತಾಮುಪೇತ್ಯ<br /> ನ ದಹ್ಯತೇ ವೀರ ವರಾರ್ಹ ಕಶ್ಚಿತ್॥ 18 ॥</div>
						<div class="verse">ಸಲಕ್ಷಣಂ ಲಕ್ಷ್ಮಣಮಪ್ರಧೃಷ್ಟಂ<br />	ಸ್ವಭಾವಜಂ ವಾಕ್ಯಮುವಾಚ ರಾಮಃ  ।<br />ಹಿತಂ ಚ ಪಥ್ಯಂ ಚ ನಯಪ್ರಸಕ್ತಂ<br />	ಸಸಾಮ ಧರ್ಮಾರ್ಥಸಮಾಹಿತಂ ಚ॥ 19 ॥</div>
						<div class="verse">ನಿಃಸಂಶಯಂ ಕಾರ್ಯಮವೇಕ್ಷಿತವ್ಯಂ<br />	ಕ್ರಿಯಾವಿಶೇಷೋ ಹ್ಯನುವರ್ತಿತವ್ಯಃ  ।<br />ನನು ಪ್ರವೃತ್ತಸ್ಯ ದುರಾಸದಸ್ಯ <br />	ಕುಮಾರ ಕಾರ್ಯಸ್ಯ ಫಲಂ ನ ಚಿಂತ್ಯಮ್॥ 20 ॥</div>
						<div class="verse">ಅಥ ಪದ್ಮಪಲಾಶಾಕ್ಷೀಂ ಮೈಥಿಲೀಮನುಚಿಂತಯನ್ ।<br />ಉವಾಚ ಲಕ್ಷ್ಮಣಂ ರಾಮೋ ಮುಖೇನ ಪರಿಶುಷ್ಯತಾ  ॥ 21 ॥</div>
						<div class="verse">ತರ್ಪಯಿತ್ವಾ ಸಹಸ್ರಾಕ್ಷಃ ಸಲಿಲೇನ ವಸುಂಧರಾಮ್ ।<br />ನಿರ್ವರ್ತಯಿತ್ವಾ ಸಸ್ಯಾನಿ ಕೃತಕರ್ಮಾ ವ್ಯವಸ್ಥಿತಃ  ॥ 22 ॥</div>
						<div class="verse">ಸ್ನಿಗ್ಧಗಂಭೀರನಿರ್ಘೋಷಾಃ ಶೈಲದ್ರುಮಪುರೋಗಮಾಃ ।<br />ವಿಸೃಜ್ಯ ಸಲಿಲಂ ಮೇಘಾಃ ಪರಿಶ್ರಾಂತಾ ನೃಪಾತ್ಮಜ  ॥ 23 ॥</div>
						<div class="verse">ನೀಲೋತ್ಪಲದಲಶ್ಯಾಮಾಃ ಶ್ಯಾಮೀಕೃತ್ವಾ ದಿಶೋ ದಶ ।<br />ವಿಮದಾ ಇವ ಮಾತಂಗಾಃ ಶಾಂತವೇಗಾಃ ಪಯೋಧರಾಃ  ॥ 24 ॥</div>
						<div class="verse">ಜಲಗರ್ಭಾ ಮಹಾವೇಗಾಃ ಕುಟಜಾರ್ಜುನಗಂಧಿನಃ ।<br />ಚರಿತ್ವಾ ವಿರತಾಃ ಸೌಮ್ಯ ವೃಷ್ಟಿವಾತಾಃ ಸಮುದ್ಯತಾಃ  ॥ 25 ॥</div>
						<div class="verse">ಘನಾನಾಂ ವಾರಣಾನಾಂ ಚ ಮಯೂರಾಣಾಂ ಚ ಲಕ್ಷ್ಮಣ ।<br />ನಾದಃ ಪ್ರಸ್ರವಣಾನಾಂ ಚ ಪ್ರಶಾಂತಃ ಸಹಸಾನಘ  ॥ 26 ॥</div>
						<div class="verse">ಅಭಿವೃಷ್ಟಾ ಮಹಾಮೇಘೈರ್ನಿರ್ಮಲಾಶ್ಚಿತ್ರಸಾನವಃ ।<br />ಅನುಲಿಪ್ತಾ ಇವಾಭಾಂತಿ ಗಿರಯಶ್ಚಂದ್ರರಶ್ಮಿಭಿಃ  ॥ 27 ॥</div>
						<div class="verse">ಶಾಖಾಸು ಸಪ್ತಚ್ಛದಪಾದಪಾನಾಂ <br />	ಪ್ರಭಾಸು ತಾರಾರ್ಕನಿಶಾಕರಾಣಾಮ್  ।<br />ಲೀಲಾಸು ಚೈವೋತ್ತಮವಾರಣಾನಾಂ<br />	ಶ್ರಿಯಂ ವಿಭಜ್ಯಾದ್ಯ ಶರತ್ ಪ್ರವೃತ್ತಾ॥ 28 ॥</div>
						<div class="verse">ಸಂಪ್ರತ್ಯನೇಕಾಶ್ರಯಚಿತ್ರಶೋಭಾ<br />	ಲಕ್ಷ್ಮೀಃ ಶರತ್ಕಾಲಗುಣೋಪನೀತಾ  ।<br />ಸೂರ್ಯಾಗ್ರಹಸ್ತಪ್ರತಿಚೋದಿತೇಷು<br />	ಪದ್ಮಾಕರೇಷ್ವಭ್ಯಧಿಕಂ ವಿಭಾತಿ॥ 29 ॥</div>
						<div class="verse">ಸಪ್ತಚ್ಛದಾನಾಂ ಕುಸುಮೋಪಗಂಧೀ<br />	ಷಟ್ಪಾದವೃಂದೈರನುಗೀಯಮಾನಃ  ।<br />ಮತ್ತದ್ವಿಪಾನಾಂ ಪವನೋऽಸಾರೀ<br />	ದರ್ಪಂ ವನೇಷ್ವಭ್ಯಧಿಕಂ ಕರೋತಿ॥ 30 ॥</div>
						<div class="verse">ಅಭ್ಯಾಗತೈಶ್ಚಾರುವಿಶಾಲಪಕ್ಷೈಃ<br />	ಸ್ಮರಪ್ರಿಯೈಃ ಪದ್ಮರಜೋऽವಕೀರ್ಣೈಃ  ।<br />ಮಹಾನದೀನಾಂ ಪುಲಿನೋಪಯಾತೈಃ <br />	ಕ್ರೀಡಂತಿ ಹಂಸಾಃ ಸಹ ಚಕ್ರವಾಕೈಃ॥ 31 ॥</div>
						<div class="verse">ಮದಪ್ರಗಲ್ಭೇಷು ಚ ವಾರಣೇಷು <br />	ಗವಾಂ ಸಮೂಹೇಷು ಚ ದರ್ಪಿತೇಷು  ।<br />ಪ್ರಸನ್ನತೋಯಾಸು ಚ ನಿಮ್ನಗಾಸು <br />	ವಿಭಾತಿ ಲಕ್ಷ್ಮೀರ್ಬಹುಧಾ ವಿಭಕ್ತಾ॥ 32 ॥</div>
						<div class="verse">ನಭಃ ಸಮೀಕ್ಷ್ಯಾಂಬುಧರೈರ್ವಿಮುಕ್ತಂ<br />	ವಿಮುಕ್ತಬರ್ಹಾಭರಣಾ ವನೇಷು  ।<br />ಪ್ರಿಯಾಸ್ವಸುಕ್ತಾ ವಿನಿವೃತ್ತಶೋಭಾ<br />	ಗತೋತ್ಸವಾ ಧ್ಯಾನಪರಾ ಮಯೂರಾಃ॥ 33 ॥</div>
						<div class="verse">ಮನೋಜ್ಞಗಂಧೈಃ ಪ್ರಿಯಕೈರನಲ್ಪೈಃ <br />	ಪುಷ್ಪಾತಿಭಾರಾವನತಾಗ್ರಶಾಖೈಃ  ।<br />ಸುವರ್ಣಗೌರೈರ್ನಯನಾಭಿರಾಮೈ-<br />	ರುದ್ದ್ಯೋತಿತಾನೀವ ವನಾಂತರಾಣಿ॥ 34 ॥</div>
						<div class="verse">ಪ್ರಿಯಾನ್ವಿತಾನಾಂ ನಲಿನೀಪ್ರಿಯಾಣಾಂ<br />	ವನೇ ರತಾನಾಂ ಕುಸುಮೋದ್ಧತಾನಾಮ್  ।<br />ಮದೋತ್ಕಟಾನಾಂ ಮದಲಾಲಸಾನಾಂ <br />	ಗಜೋತ್ತಮಾನಾಂ ಗತಯೋऽದ್ಯ ಮಂದಾಃ॥ 35 ॥</div>
						<div class="verse">ವ್ಯಭ್ರಂ ನಭಃ ಶಸ್ತ್ರವಿಧೌತವರ್ಣಂ<br />	ಕೃಶಪ್ರವಾಹಾಣಿ ನದೀಜಲಾನಿ  ।<br />ಕಹ್ಲಾರಶೀತಾಃ ಪವನಾಃ ಪ್ರವಾಂತಿ<br />	ತಮೋವಿಮುಕ್ತಾಶ್ಚ ದಿಶಃ ಪ್ರಕಾಶಾಃ॥ 36 ॥</div>
						<div class="verse">ಸೂರ್ಯಾತಪಕ್ರಾಮಣನಷ್ಟಪಂಕಾ<br />	ಭೂಮಿಶ್ಚಿರೋದ್ಘಾಟಿತಸಾಂದ್ರರೇಣುಃ  ।<br />ಅನ್ಯೋನ್ಯವೈರೇಣ ಸಮಾಯುತಾನಾ-<br />	ಮದ್ಯೋಗಕಾಲೋऽದ್ಯ ನರಾಧಿಪಾನಾಮ್॥ 37 ॥</div>
						<div class="verse">ಶರದ್ಗುಣಾಪ್ಯಾಯಿತರೂಪಶೋಭಾಃ<br />
							ಪ್ರಹರ್ಷಿತಾಃ ಪಾಂಸುಸಮುಕ್ಷಿತಾಂಗಾಃ ।<br />
							ಮದೋತ್ಕಟಾಃ ಸಂಪ್ರತಿ ಯುದ್ಧಲುಬ್ಧಾ<br />
						ವೃಷಾ ಗವಾಂ ಮಧ್ಯಗತಾ ನದಂತಿ ॥ 38 ॥ </div>
						<div class="verse">ಸಮನ್ಮಥಾಸ್ತೀವ್ರತರಾನುರಾಗಾಃ <br />	ಕುಲಾನ್ವಿತಾ ಮಂದಗತಿಂ ಕರಿಣ್ಯಃ  ।<br />ಮದಾನ್ವಿತಂ ಸಂಪರಿವಾರ್ಯ ಯಾಂತಂ<br />	ವನೇಷು ಭರ್ತಾರಮನುಪ್ರಯಾಂತಿ॥ 39 ॥</div>
						<div class="verse">ತ್ಯಕ್ತ್ವಾ ವರಾಣ್ಯಾತ್ಮವಿಭೂಷಣಾನಿ <br />	ಬರ್ಹಾಣಿ ತೀರೋಪಗತಾ ನದೀನಾಮ್  ।<br />ನಿರ್ಭತ್ಸ್ರ್ಯಮಾನಾ ಇವ ಸಾರಸೌಘೈಃ<br />	ಪ್ರಯಾಂತಿ ದೀನಾ ವಿಮದಾ ಮಯೂರಾಃ॥ 40 ॥</div>
						<div class="verse">ವಿತ್ರಾಸ್ಯ ಕಾರಂಡವಚಕ್ರವಾಕಾನ್ <br />	ಮಹಾರವೈರ್ಭಿನ್ನಕಟಾ ಗಜೇಂದ್ರಾಃ  ।<br />ಸರಃಸು ಬದ್ಧಾಂಬುಜಭೂಷಣೇಷು <br />ವಿಕ್ಷೋಭ್ಯ ವಿಕ್ಷೋಭ್ಯ ಜಲಂ ಪಿಬಂತಿ॥ 41 ॥</div>
						<div class="verse">ವ್ಯಪೇತಪಂಕಾಸ್ತು ಸುವಾಲುಕಾಸು<br />	ಪ್ರಸ್ನ್ನತೋಯಾಸು ಸಗೋಕುಲಾಸು  ।<br />ಸಸಾರಸಾರಾವವಿನಾದಿತಾಸು<br />ನದೀಷು ಹೃಷ್ಟಾ ನಿಪತಂತಿ ಹಂಸಾಃ॥ 42 ॥</div>
						<div class="verse">ನದೀವನಪ್ರಸ್ರವಣೋದಕಾನಾ-<br />	ಮತಿಪ್ರವೃದ್ಧಾನಿಲಬರ್ಹಿಣಾನಾಮ್  ।<br />ಪ್ಲವಂಗಮಾನಾಂ ಚ ಗತೋತ್ಸವಾನಾಂ <br />	ದ್ರುತಂ ರವಾಃ ಸಂಪ್ರತಿ ಸಂಪ್ರನಷ್ಟಾಃ॥ 43 ॥</div>
						<div class="verse">ಅನೇಕವರ್ಣಾಃ ಸುವಿನಷ್ಟಕಾಯಾ <br />	ನವೋದಿತೇಷ್ವಂಬುಧರೇಷು ನಷ್ಟಾಃ  ।<br />ಕ್ಷುಧಾರ್ದಿತಾ ಘೋರವಿಷಾ ಬಿಲೇಭ್ಯ-<br />	ಶ್ಚಿರೋಷಿತಾ ವಿಪ್ರಸರಂತಿ ಸರ್ಪಾಃ॥ 44 ॥</div>
						<div class="verse">ಚಂಚಚ್ಚಂದ್ರಕರಸ್ಪರ್ಶಹರ್ಷೋನ್ಮೀಲಿತತಾರಕಾ ।<br />ಅಹೋ ರಾಗವತೀ ಸಂಧ್ಯಾ ಜಹಾತಿ ಸ್ವಯಮಂಬರಮ್  ॥ 45 ॥</div>
						<div class="verse">ದರ್ಶಯಂತಿ ಶರನ್ನದ್ಯಃ ಪುಲಿನಾನಿ ಶನೈಃ ಶನೈಃ ।<br />ನವಸಂಗಮಸವ್ರೀಡಾ ಜಘನಾನೀವ ಯೋಷಿತಃ  ॥ 46 ॥</div>
						<div class="verse">ರಾತ್ರಿಃ ಶಶಾಂಕೋದಿತಸೌಮ್ಯವಕ್ತ್ರಾ<br />	ತಾರಾಗಣೋನ್ಮೀಲಿತಚಾರುನೇತ್ರಾ  ।<br />ಜ್ಯೋತ್ಸ್ನಾಂಶುಕಪ್ರಾವರಣಾ ವಿಭಾತಿ <br />	ನಾರೀವ ಶುಕ್ಲಾಂಶುಕಸಂವೃತಾಂಗೀ॥ 47 ॥</div>
						<div class="verse">ವಿಪಕ್ವಶಾಲಿಪ್ರಸವಾನಿ ಭುಕ್ತ್ವಾ <br />	ಪ್ರಹರ್ಷಿತಾ ಸಾರಸಚಾರುಪಂಕ್ತಿಃ  ।<br />ನಭಃ ಸಮಾಕ್ರಾಮತಿ ಶೀಘ್ರವೇಗಾ<br />	ವಾತಾವಧೂತಾ ಗ್ರಥಿತೇವ ಮಾಲಾ॥ 48 ॥</div>
						<div class="verse">ಸುಪ್ತೈಕಹಸ್ತಂ ಕುಮುದೈರುಪೇತಂ<br />	ಮಹಾಹ್ರದಸ್ಥಂ ಸಲಿಲಂ ವಿಭಾತಿ  ।<br />ಘನೈರ್ವಿಮುಕ್ತಂ ನಿಶಿ ಪೂರ್ಣಚಂದ್ರಂ<br />	ತಾರಾಗಣಾಕೀರ್ಣಮಿವಾಂತರಿಕ್ಷಮ್॥ 49 ॥</div>
						<div class="verse">ಪ್ರಕೀರ್ಣಹಂಸಾಕುಲಮೇಖಲಾನಾಂ <br />	ಪ್ರಬುದ್ಧಪದ್ಮೋತ್ಪಲಮಾಲಿನೀನಾಮ್  ।<br />ವಾಪ್ಯುತ್ತಮಾನಾಮಧಿಕಾದ್ಯ ಲಕ್ಷ್ಮೀ-<br />	ರ್ವರಾಂಗನಾನಾಮಿವ ಭೂಷಿತಾನಾಮ್॥ 50 ॥</div>
						<div class="verse">ವೇಣುಸ್ವನವ್ಯಂಜಿತತೂರ್ಯಮಿಶ್ರಃ <br />	ಪ್ರತ್ಯೂಷಕಾಲಾನಿಲಸಂಪ್ರವೃದ್ಧಃ  ।<br />ಸಂಮೂರ್ಛಿತೋ ಗಹ್ವರಗೋವೃಷಾಣಾ-<br />	ಮನ್ಯೋನ್ಯಮಾಪೂರಯತೀವ ಶಬ್ದಃ॥ 51 ॥</div>
						<div class="verse">ನವೈರ್ನದೀನಾಂ ಕುಸುಮಪ್ರಹಾಸೈ-<br />	ವ್ರ್ಯಾಧೂಯಮಾನೈರ್ಮೃದುಮಾರುತೇನ  ।<br />ಧೌತಾಮಲಕ್ಷೌಮಪಟಪ್ರಕಾಶೈಃ<br />	ಕೂಲಾನಿ ಕಾಶೈರುಪಶೋಭಿತಾನಿ॥ 52 ॥</div>
						<div class="verse">ವನಪ್ರಚಂಡಾ ಮಧುಪಾನಶೌಂಡಾಃ <br />	ಪ್ರಿಯಾನ್ವಿತಾಃ ಷಟ್ಚರಣಾಃ ಪ್ರಹೃಷ್ಟಾಃ  ।<br />ವನೇಷು ಮತ್ತಾಃ ಪವನಾನುಯಾತ್ರಾಂ<br />	ಕುರ್ವಂತಿ ಪದ್ಮಾಸನರೇಣುಗೌರಾಃ॥ 53 ॥</div>
						<div class="verse">ಜಲಂ ಪ್ರಸನ್ನಂ ಕುಮುದಂ ಪ್ರಹಾಸಂ<br />	ಕ್ರೌಂಚಸ್ವನಃ ಶಾಲಿವನಂ ವಿಪಕ್ವಮ್  ।<br />ಮೃದುಶ್ಚ ವಾಯುರ್ವಿಮಲಶ್ಚ ಚಂದ್ರಃ<br />	ಶಂಸಂತಿ ವರ್ಷವ್ಯಪನೀತಕಾಲಮ್॥ 54 ॥</div>
						<div class="verse">ಮೀನೋಪಸಂದರ್ಶಿತಮೇಖಲಾನಾಂ<br />	ನದೀವಧೂನಾಂ ಗತಯೋऽದ್ಯ ಮಂದಾಃ  ।<br />ಕಾಂತೋಪಭುಕ್ತಾಲಸಗಾಮಿನೀನಾಂ<br />	ಪ್ರಭಾತಕಾಲೇಷ್ವಿವ ಕಾಮಿನೀನಾಮ್॥ 55 ॥</div>
						<div class="verse">ಸಚಕ್ರವಾಕಾನಿ ಸಶೈವಲಾನಿ<br />	ಕಾಶೈರ್ದುಕೂಲೈರಿವ ಸಂವೃತಾನಿ  ।<br />ಸಪತ್ರಲೇಖಾನಿ ಸರೋಚನಾನಿ<br />	ವಧೂಮುಖಾನೀವ ನದೀಮುಖಾನಿ॥ 56 ॥</div>
						<div class="verse">ಪ್ರಫುಲ್ಲಬಾಣಾಸನಚಿತ್ರಿತೇಷು<br />	ಪ್ರಹೃಷ್ಟಷಟ್ಪಾದನಿಕೂಜಿತೇಷು  ।<br />ಗೃಹೀತಚಾಪೋದ್ಯತಚಂಡದಂಡಃ <br />	ಪ್ರಚಂಡಚಾರೋऽದ್ಯ ವನೇಷು ಕಾಮಃ॥ 57 ॥</div>
						<div class="verse">ಲೋಕಂ ಸುವೃಷ್ಟ್ಯಾ ಪರಿತೋಷಯಿತ್ವಾ <br />	ನದೀಸ್ತಟಾಕಾನಿ ಚ ಪೂರಯಿತ್ವಾ  ।<br />ನಿಷ್ಪನ್ನಸಸ್ಯಾಂ ವಸುಧಾಂ ಚ ಕೃತ್ವಾ<br />	ತ್ಯಕ್ತ್ವಾ ನಭಸ್ತೋಯಧರಾಃ ಪ್ರನಷ್ಟಾಃ॥ 58 ॥</div>
						<div class="verse">ಪ್ರಸನ್ನಸಲಿಲಾಃ ಸೌಮ್ಯ ಕುರರೀಭಿರ್ವಿನಾದಿತಾಃ ।<br />ಚಕ್ರವಾಕಗಣಾಕೀರ್ಣಾ ವಿಭಾಂತಿ ಸಲಿಲಾಶಯಾಃ  ॥ 59 ॥</div>
						<div class="verse">ಅಸನಾಃ ಸಪ್ತಪರ್ಣಾಶ್ಚ ಕೋವಿದಾರಾಶ್ಚ ಪುಷ್ಪಿತಾಃ ।<br />ದೃಶ್ಯಂತೇ ಬಂಧುಜೀವಾಶ್ಚ ಶ್ಯಾಮಾಶ್ಚ ಗಿರಿಸಾನುಷು  ॥ 60 ॥</div>
						<div class="verse">ಹಂಸಸಾರಸಚಕ್ರಾಹ್ವೈಃ ಕುರರೈಶ್ಚ ಸಮಂತತಃ ।<br />ಪುಲಿನಾನ್ಯವಕೀರ್ಣಾನಿ ನದೀನಾಂ ಪಶ್ಯ ಲಕ್ಷ್ಮಣ  ॥ 61 ॥</div>
						<div class="verse">ಅನ್ಯೋನ್ಯಂ ಬದ್ಧವೈರಾಣಾಂ ಜಿಗೀಷೂಣಾಂ ನೃಪಾತ್ಮಜ ।<br />ಉದ್ಯೋಗಸಮಯಃ ಸೌಮ್ಯ ಪಾರ್ಥಿವಾನಾಮುಪಸ್ಥಿತಃ  ॥ 62 ॥</div>
						<div class="verse">ಇಯಂ ಸಾ ಪ್ರಥಮಾ ಯಾತ್ರಾ ಪಾರ್ಥಿವಾನಾಂ ನೃಪಾತ್ಮಜ ।<br />ನ ಚ ಪಶ್ಯಾಮಿ ಸುಗ್ರೀವಮುದ್ಯೋಗಂ ವಾ ತಥಾವಿಧಮ್  ॥ 63 ॥</div>
						<div class="verse">ಚತ್ವಾರೋ ವಾರ್ಷಿಕಾ ಮಾಸಾ ಗತಾ ವರ್ಷಶತೋಪಮಾಃ ।<br />ಮಮ ಶೋಕಾಭಿಭೂತಸ್ಯ ಸೌಮ್ಯ ಸೀತಾಮಪಶ್ಯತಃ  ॥ 64 ॥</div>
						<div class="verse">ಚಕ್ರವಾಕೀವ ಭರ್ತಾರಂ ಪೃಷ್ಠತೋऽನುಗತಾ ವನಮ್ ।<br />ವಿಷಮಂ ದಂಡಕಾರಣ್ಯಮುದ್ಯಾನಮಿವ ಯಾಂಗನಾ  ॥ 65 ॥</div>
						<div class="verse">ಪ್ರಿಯಾವಿಹೀನೇ ದುಃಖಾರ್ತೇ ಹೃತರಾಜ್ಯೇ ವಿವಾಸಿತೇ ।<br />ಕೃಪಾಂ ನ ಕುರುತೇ ರಾಜಾ ಸುಗ್ರೀವೋ ಮಯಿ ಲಕ್ಷ್ಮಣ  ॥ 66 ॥</div>
						<div class="verse">ಅನಾಥೋ ಹೃತರಾಜ್ಯೋऽಯಂ ರಾವಣೇನ ಚ ಧರ್ಷಿತಃ ।<br />ದೀನೋ ದೂರಗೃಹಃ ಕಾಮೀ ಮಾಂ ಚೈವ ಶರಣಂ ಗತಃ  ॥ 67 ॥</div>
						<div class="verse">ಇತ್ಯೇತೈಃ ಕಾರಣೈಃ ಸೌಮ್ಯ ಸುಗ್ರೀವಸ್ಯ ದುರಾತ್ಮನಃ ।<br />ಅಹಂ ವಾನರರಾಜಸ್ಯ ಪರಿಭೂತಃ ಪರಂತಪ  ॥ 68 ॥</div>
						<div class="verse">ಸ ಕಾಲಂ ಪರಿಸಂಖ್ಯಾಯ ಸೀತಾಯಾಃ ಪರಿಮಾರ್ಗಣೇ ।<br />ಕೃತಾರ್ಥಃ ಸಮಯಂ ಕೃತ್ವಾ ದುರ್ಮತಿರ್ನಾವಬುಧ್ಯತೇ  ॥ 69 ॥</div>
						<div class="verse">ಸ ಕಿಷ್ಕಿಂಧಾಂ ಪ್ರವಿಶ್ಯ ತ್ವಂ ಬ್ರೂಹಿ ವಾನರಪುಂಗವಮ್ ।<br />ಮೂರ್ಖಂ ಗ್ರಾಮ್ಯಸುಖೇ ಸಕ್ತಂ ಸುಗ್ರೀವಂ ವಚನಾನ್ಮಮ  ॥ 70 ॥</div>
						<div class="verse">ಅರ್ಥಿನಾಮುಪಪನ್ನಾನಾಂ ಪೂರ್ವಂ ಚಾಪ್ಯುಪಕಾರಿಣಾಮ್ ।<br />ಆಶಾಂ ಸಂಶ್ರುತ್ಯ ಯೋ ಹಂತಿ ಸ ಲೋಕೇ ಪುರುಷಾಧಮಃ  ॥ 71 ॥</div>
						<div class="verse">ಶುಭಂ ವಾ ಯದಿ ವಾ ಪಾಪಂ ಯೋ ಹಿ ವಾಕ್ಯಮುದೀರಿತಮ್ ।<br />ಸತ್ಯೇನ ಪ್ರತಿಗೃಹ್ಣಾತಿ ಸ ವೀರಃ ಪುರುಷೋತ್ತಮಃ  ॥ 72 ॥</div>
						<div class="verse">ಕೃತಾರ್ಥಾ ಹ್ಯಕೃತಾರ್ಥಾನಾಂ ಮಿತ್ರಾಣಾಂ ನ ಭವಂತಿ ಯೇ ।<br />ತಾನ್ ಮೃತಾನಪಿ ಕ್ರವ್ಯಾದಾಃ ಕೃತಘ್ನಾನ್ನೋಪಭುಂಜತೇ  ॥ 73 ॥</div>
						<div class="verse">ನೂನಂ ಕಾಂಚನಪೃಷ್ಠಸ್ಯ ವಿಕೃಷ್ಟಸ್ಯ ಮಯಾ ರಣೇ ।<br />ದ್ರಷ್ಟುಮಿಚ್ಛತಿ ಚಾಪಸ್ಯ ರೂಪಂ ವಿದ್ಯುದ್ಗಣೋಪಮಮ್  ॥ 74 ॥</div>
						<div class="verse">ಘೋರಂ ಜ್ಯಾತಲನಿರ್ಘೋಷಂ ಕ್ರುದ್ಧಸ್ಯ ಮಮಸಂಯುಗೇ ।<br />ನಿರ್ಘೋಷಮಿವ ವಜ್ರಸ್ಯ ಪುನಃ ಸಂಶ್ರೋತುಮಿಚ್ಛತಿ  ॥ 75 ॥</div>
						<div class="verse">ಕಾಮಮೇವಂಗತೇऽಪ್ಯಸ್ಯ ಪರಿಜ್ಞಾತೇ ಪರಾಕ್ರಮೇ ।<br />ತ್ವತ್ಸಹಾಯಸ್ಯ ಮೇ ವೀರ ನ ಚಿಂತಾ ಸ್ಯಾನ್ನೃಪಾತ್ಮಜ  ॥ 76 ॥</div>
						<div class="verse">ಯದರ್ಥಮಯಮಾರಂಭಃ ಕೃತಃ ಪರಪುರಂಜಯ ।<br />ಸಮಯಂ ನಾಭಿಜಾನಾತಿ ಕೃತಾರ್ಥಃ ಪ್ಲವಗೇಶ್ವರಃ  ॥ 77 ॥</div>
						<div class="verse">ವರ್ಷಾಃ ಸಮಯಕಾಲಂ ತು ಪ್ರತಿಜ್ಞಾಯ ಹರೀಶ್ವರಃ ।<br />ವ್ಯತೀತಾಂಶ್ಚತುರೋ ಮಾಸಾನ್ ವಿಹರನ್ನಾವಬುಧ್ಯತೇ  ॥ 78 ॥</div>
						<div class="verse">ಸಾಮಾತ್ಯಪರಿಷತ್ ಕ್ರೀಡನ್ ಪಾನಮೇವೋಪಸೇವತೇ ।<br />ಶೋಕದೀನೇಷು ನಾಸ್ಮಾಸು ಸುಗ್ರೀವಃ ಕುರುತೇ ದಯಾಮ್  ॥ 79 ॥</div>
						<div class="verse">ಉಚ್ಯತಾಂ ಗಚ್ಛ ಸುಗ್ರೀವಸ್ತ್ವಯಾ ವತ್ಸ ಮಹಾಬಲ ।<br />ಮಮ ರೋಷಸ್ಯ ಯದ್ರೂಪಂ ಬ್ರೂಯಾಶ್ಚೈನಮಿದಂ ವಚಃ  ॥ 80 ॥</div>
						<div class="verse">ನ ಚ ಸಂಕುಚಿತಃ ಪಂಥಾ ಯೇನ ವಾಲೀ ಹತೋ ಗತಃ ।<br />ಸಮಯೇ ತಿಷ್ಠ ಸುಗ್ರೀವ ಮಾ ವಾಲಿಪಥಮನ್ವಗಾಃ  ॥ 81 ॥</div>
						<div class="verse">ಏಕ ಏವ ರಣೇ ವಾಲೀ ಶರೇಣ ನಿಹತೋ ಮಮ ।<br />ತ್ವಾಂ ತು ಸತ್ಯಾದತಿಕ್ರಾಂತಂ ಹನಿಷ್ಯಾಮಿ ಸಬಾಂಧವಮ್  ॥ 82 ॥</div>
						<div class="verse">ತದೇವಂ ವಿಹಿತೇ ಕಾರ್ಯೇ ಯದ್ಧಿತಂ ಪುರುಷರ್ಷಭ ।<br />ತತ್ತದ್ಬ್ರೂಹಿ ನರಶ್ರೇಷ್ಠ ತ್ವರ ಕಾಲವ್ಯತಿಕ್ರಮಃ  ॥ 83 ॥</div>
						<div class="verse">ಕುರುಷ್ವ ಸತ್ಯಂ ಮಯಿ ವಾನರೇಶ್ವರ<br />	ಪ್ರತಿಶ್ರುತಂ ಧರ್ಮಮವೇಕ್ಷ್ಯ ಶಾಶ್ವತಮ್  ।<br />ಮಾ ವಾಲಿನಂ ಪ್ರೇತ್ಯ ಗತೋ ಯಮಕ್ಷಯಂ <br />	ತ್ವಮದ್ಯ ಪಶ್ಯೇರ್ಮಮ ಚೋದಿತೈಃ ಶರೈಃ॥ 84 ॥</div>
						<div class="verse">ಸ ಪೂರ್ವಜಂ ತೀವ್ರವಿವೃದ್ಧ ಕೋಪಂ<br />	ಲಾಲಪ್ಯಮಾನಂ ಪ್ರಸಮೀಕ್ಷ್ಯ ದೀನಮ್  ।<br />ಚಕಾರ ತೀವ್ರಾಂ ಮತಿಮುಗ್ರತೇಜಾ <br />	ಹರೀಶ್ವರೇ ಮಾನವವಂಶನಾಥಃ॥ 85 ॥</div>
						<div class="authorline">ಇತಿ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿಸಹಸ್ರಿಕಾಯಾಂ ಸಂಹಿತಾಯಾಂ ಕಿಷ್ಕಿಂಧಾಕಾಂಡೇ ತ್ರಿಂಶಃ ಸರ್ಗಃ</div>
					</div>
				</div>
			</div>
		</div>
		
		
		
		<!-- div #main-navbar .main-navbar .main-navbar-fixed-top -->

		<div id="main-sidebar" class="main-sidebar main-sidebar-right">
			<div id="main-sidebar-wrapper" class="main-sidebar-wrapper">
				<div class="section">
					<h3 align="center"> ಕಿಷ್ಕಿಂಧಾಕಾಂಡಃ  </h3>
				</div>
				<hr>
				<nav>
					<ul>
						<li class="close-sb"><a href="sarga1.html">1. ಪ್ರಥಮಃ ಸರ್ಗಃ - ರಾಮವಿಪ್ರಲಂಭಾವೇಶಃ</a></li>
						<li class="close-sb"><a href="sarga2.html">2. ದ್ವಿತೀಯಃ ಸರ್ಗಃ - ಸುಗ್ರೀವಮಂತ್ರಃ</a></li>
						<li class="close-sb"><a href="sarga3.html">3. ತೃತೀಯಃ ಸರ್ಗಃ - ಹನೂಮತ್ಪ್ರೇಷಣಮ್</a></li>
						<li class="close-sb"><a href="sarga4.html">4. ಚತುರ್ಥಃ ಸರ್ಗಃ - ಸುಗ್ರೀವಸಮೀಪಗಮನಮ್ </a></li>
						<li class="close-sb"><a href="sarga5.html">5. ಪಂಚಮಃ ಸರ್ಗಃ - ಸುಗ್ರೀವಸಖ್ಯಮ್</a></li>
						<li class="close-sb"><a href="sarga6.html">6. ಷಷ್ಠಃ ಸರ್ಗಃ - ಭೂಷಣಪ್ರತ್ಯಭಿಜ್ಞಾನಮ್</a></li>
						<li class="close-sb"><a href="sarga7.html">7. ಸಪ್ತಮಃ ಸರ್ಗಃ - ರಾಮಸಮಾಶ್ವಾಸನಮ್</a></li>
						<li class="close-sb"><a href="sarga8.html">8. ಅಷ್ಟಮಃ ಸರ್ಗಃ - ವಾಲಿವಧಪ್ರತಿಜ್ಞಾ</a></li>
						<li class="close-sb"><a href="sarga9.html">9. ನವಮಃ ಸರ್ಗಃ - ವೈರವೃತ್ತಾಂತಾನುಕ್ರಮಃ</a></li>
						<li class="close-sb"><a href="sarga10.html">10. ದಶಮಃ ಸರ್ಗಃ - ರಾಜ್ಯನಿವಾಸಕಥನಮ್</a></li>
						<li class="close-sb"><a href="sarga11.html">11. ಏಕಾದಶಃ ಸರ್ಗಃ - ವಾಲಿಬಲಾವಿಷ್ಕರಣಮ್</a></li>
						<li class="close-sb"><a href="sarga12.html">12. ದ್ವಾದಶಃ ಸರ್ಗಃ - ಸುಗ್ರೀವಪ್ರತ್ಯಯದಾನಮ್</a></li>
						<li class="close-sb"><a href="sarga13.html">13. ತ್ರಯೋದಶಃ ಸರ್ಗಃ - ಸಪ್ತಜನಾಶ್ರಮಪ್ರಣಾಮಃ</a></li>
						<li class="close-sb"><a href="sarga14.html">14. ಚತುರ್ದಶಃ ಸರ್ಗಃ - ಸುಗ್ರೀವಗರ್ಜನಮ್</a></li>
						<li class="close-sb"><a href="sarga15.html">15. ಪಂಚದಶಃ ಸರ್ಗಃ - ತಾರಾಹಿತೋಕ್ತಿಃ</a></li>
						<li class="close-sb"><a href="sarga16.html">16. ಷೋಡಶಃ ಸರ್ಗಃ - ವಾಲಿಸಂಹಾರಃ</a></li>
						<li class="close-sb"><a href="sarga17.html">17. ಸಪ್ತದಶಃ ಸರ್ಗಃ - ರಾಮಾಧಿಕ್ಷೇಪಃ</a></li>
						<li class="close-sb"><a href="sarga18.html">18.  ಅಷ್ಟಾದಶಃ ಸರ್ಗಃ - ವಾಲಿವಧಸಮರ್ಥನಮ್</a></li>
						<li class="close-sb"><a href="sarga19.html">19. ಏಕೋನವಿಂಶಃ ಸರ್ಗಃ - ತಾರಾಗಮನಮ್</a></li>
						<li class="close-sb"><a href="sarga20.html">20. ವಿಂಶಃ ಸರ್ಗಃ - ತಾರಾವಿಲಾಪಃ</a></li>
						<li class="close-sb"><a href="sarga21.html">21. ಏಕವಿಂಶಃ ಸರ್ಗಃ - ಹನುಮದಾಶ್ವಾಸನಮ್</a></li>
						<li class="close-sb"><a href="sarga22.html">22. ದ್ವಾವಿಂಶಃ ಸರ್ಗಃ - ವಾಲ್ಯನುಶಾಸನಮ್</a></li>
						<li class="close-sb"><a href="sarga23.html">23. ತ್ರಯೋವಿಂಶಃ ಸರ್ಗಃ - ಅಂಗದಾಭಿವಾದನಮ್</a></li>
						<li class="close-sb"><a href="sarga24.html">24. ಚತುರ್ವಿಂಶಃ ಸರ್ಗಃ - ಸುಗ್ರೀವತಾರಾಶ್ವಾಸನಮ್</a></li>
						<li class="close-sb"><a href="sarga25.html">25. ಪಂಚವಿಂಶಃ ಸರ್ಗಃ - ವಾಲಿಸಂಸ್ಕಾರಃ</a></li>
						<li class="close-sb"><a href="sarga26.html">26. ಷಡ್ವಿಂಶಃ ಸರ್ಗಃ - ಸುಗ್ರೀವಾಭಿಷೇಕಃ</a></li>
						<li class="close-sb"><a href="sarga27.html">27. ಸಪ್ತವಿಂಶಃ ಸರ್ಗಃ - ಮಾಲ್ಯವನ್ನಿವಾಸಃ</a></li>
						<li class="close-sb"><a href="sarga28.html">28. ಅಷ್ಟಾವಿಂಶಃ ಸರ್ಗಃ - ಪ್ರಾವೃಡುಜ್ಜೃಂಭಣಮ್</a></li>
						<li class="close-sb"><a href="sarga29.html">29. ಏಕೋನಸ್ತ್ರಿಂಶಃ ಸರ್ಗಃ - ಹನುಮತ್ಪ್ರತಿಬೋಧನಮ್</a></li>
						<li class="close-sb"><a href="sarga30.html">30. ತ್ರಿಂಶಃ ಸರ್ಗಃ - ಶರದ್ವರ್ಣನಮ್</a></li>
						<li class="close-sb"><a href="sarga31.html">31. ಏಕತ್ರಿಂಶಃ ಸರ್ಗಃ - ಲಕ್ಮಣಕ್ರೋಧಃ</a></li>
						<li class="close-sb"><a href="sarga32.html">32. ದ್ವಾತ್ರಿಂಶಃ ಸರ್ಗಃ - ಹನೂಮನ್ಮಂತ್ರಃ</a></li>
						<li class="close-sb"><a href="sarga33.html">33. ತ್ರಯಸ್ತ್ರಿಂಶಃ ಸರ್ಗಃ - ತಾರಾಸಾಂತ್ವವಚನಮ್</a></li>
						<li class="close-sb"><a href="sarga34.html">34. ಚತುಸ್ತ್ರಿಂಶಃ ಸರ್ಗಃ - ಸುಗ್ರೀವತರ್ಜನಮ್</a></li>
						<li class="close-sb"><a href="sarga35.html">35. ಪಂಚತ್ರಿಂಶಃ ಸರ್ಗಃ - ತಾರಾಸಮಾಧಾನಮ್</a></li>
						<li class="close-sb"><a href="sarga36.html">36.  ಷಟ್‍ತ್ರಿಂಶಃ ಸರ್ಗಃ - ಸುಗ್ರೀವಲಕ್ಷ್ಮಣಾನುರೋಧಃ</a></li>
						<li class="close-sb"><a href="sarga37.html">37. ಸಪ್ತತ್ರಿಂಶಃ ಸರ್ಗಃ - ಕಪಿಸೇನಾಸಮಾಯನಮ್</a></li>
						<li class="close-sb"><a href="sarga38.html">38. ಅಷ್ಟಾತ್ರಿಂಶಃ ಸರ್ಗಃ - ರಾಮಸಮೀಪಗಮನಮ್</a></li>
						<li class="close-sb"><a href="sarga39.html">39. ಏಕೋನಚತ್ವಾರಿಂಶಃ ಸರ್ಗಃ - ಸೇನಾನಿವೇಶಃ</a></li>
						<li class="close-sb"><a href="sarga40.html">40. ಚತ್ವಾರಿಂಶಃ ಸರ್ಗಃ - ಪ್ರಾಚೀಪ್ರೇಷಣಮ್</a></li>
						<li class="close-sb"><a href="sarga41.html">41. ಏಕಚತ್ವಾರಿಂಶಃ ಸರ್ಗಃ - ದಕ್ಷಿಣಾಪ್ರೇಷಣಮ್</a></li>
						<li class="close-sb"><a href="sarga42.html">42. ದ್ವಿಚತ್ವಾರಿಂಶಃ ಸರ್ಗಃ - ಪ್ರತೀಚೀಪ್ರೇಷಣಮ್</a></li>
						<li class="close-sb"><a href="sarga43.html">43. ತ್ರಿಚತ್ವಾರಿಂಶಃ ಸರ್ಗಃ - ಉದೀಚೀಪ್ರೇಷಣಮ್</a></li>
						<li class="close-sb"><a href="sarga44.html">44. ಚತುಶ್ಚತ್ವಾರಿಂಶಃ ಸರ್ಗಃ - ಹನೂಮತ್ಸಂದೇಶಃ</a></li>
						<li class="close-sb"><a href="sarga45.html">45. ಪಂಚಚತ್ವಾರಿಂಶಃ ಸರ್ಗಃ - ವಾನರಬಲಪ್ರತಿಷ್ಠಾ</a></li>
						<li class="close-sb"><a href="sarga46.html">46. ಷಟ್‍ಚತ್ವಾರಿಂಶಃ ಸರ್ಗಃ - ಭೂಮಂಡಲಭ್ರಮಣಕಥನಮ್</a></li>
						<li class="close-sb"><a href="sarga47.html">47. ಸಪ್ತಚತ್ವಾರಿಂಶಃ ಸರ್ಗಃ - ಕಪಿಸೇನಾಪ್ರತ್ಯಾಗಮನಮ್</a></li>
						<li class="close-sb"><a href="sarga48.html">48. ಅಷ್ಟಚತ್ವಾರಿಂಶಃ ಸರ್ಗಃ - ಕಂಡೂಚನಾದಿವಿಚಯಃ</a></li>
						<li class="close-sb"><a href="sarga49.html">49. ಏಕೋನಪಂಚಾಶಃ ಸರ್ಗಃ - ರಜತಪರ್ವತವಿಚಯಃ</a></li>
						<li class="close-sb"><a href="sarga50.html">50. ಪಂಚಾಶಃ ಸರ್ಗಃ - ಋಕ್ಷಬಿಲಪ್ರವೇಶಃ</a></li>
						<li class="close-sb"><a href="sarga51.html">51. ಏಕಪಂಚಾಶಃ ಸರ್ಗಃ - ಸ್ವಯಂಪ್ರಭಾತಿಥ್ಯಮ್</a></li>
						<li class="close-sb"><a href="sarga52.html">52. ದ್ವಿಪಂಚಾಶಃ ಸರ್ಗಃ - ಬಿಲಪ್ರವೇಶಕಾರಣಕಥನಮ್</a></li>
						<li class="close-sb"><a href="sarga53.html">53. ತ್ರಿಪಂಚಾಶಃ ಸರ್ಗಃ - ಅಂಗದಾದಿನಿರ್ವೇದಃ</a></li>
						<li class="close-sb"><a href="sarga54.html">54. ಚತುಃಪಂಚಾಶಃ ಸರ್ಗಃ - ಹನೂಮದ್ಛೇದನಮ್</a></li>
						<li class="close-sb"><a href="sarga55.html">55. ಪಂಚಪಂಚಾಶಃ ಸರ್ಗಃ - ಪ್ರಾಯೋಪವೇಶಃ</a></li>
						<li class="close-sb"><a href="sarga56.html">56. ಷಟ್‍ಪಂಚಾಶಃ ಸರ್ಗಃ - ಸಂಪಾತಿಪ್ರಶ್ನಃ</a></li>
						<li class="close-sb"><a href="sarga57.html">57. ಸಪ್ತಪಂಚಾಶಃ ಸರ್ಗಃ - ಜಟಾಯುರ್ದಿಷ್ಟಕಥನಮ್</a></li>
						<li class="close-sb"><a href="sarga58.html">58. ಅಷ್ಟಪಂಚಾಶಃ ಸರ್ಗಃ - ಸೀತಾಪ್ರತ್ಯುಪಲಂಭಃ</a></li>
						<li class="close-sb"><a href="sarga59.html">59. ಏಕೋನಷಷ್ಟಿತಮಃ ಸರ್ಗಃ - ಸುಪಾರ್ಶ್ವವಚನಾನುವಾದಃ</a></li>
						<li class="close-sb"><a href="sarga60.html">60. ಷಷ್ಟಿತಮಃ ಸರ್ಗಃ - ಸಂಪಾತಿಪುರಾವೃತ್ತವರ್ಣನಮ್</a></li>
						<li class="close-sb"><a href="sarga61.html">61. ಏಕಷಷ್ಟಿತಮಃ ಸರ್ಗಃ - ಸೂರ್ಯಾನುಗಮನಾಖ್ಯಾನಮ್</a></li>
						<li class="close-sb"><a href="sarga62.html">62. ದ್ವಿಷಷ್ಟಿತಮಃ ಸರ್ಗಃ - ನಿಶಾಕರಭವಿಷ್ಯಾಖ್ಯಾನಮ್</a></li>
						<li class="close-sb"><a href="sarga63.html">63. ತ್ರಿಷಷ್ಟಿತಮಃ ಸರ್ಗಃ - ಸಂಪಾತಿವೃಕ್ಷಪ್ರರೋಹಃ</a></li>
						<li class="close-sb"><a href="sarga64.html">64. ಚತುಃಷಷ್ಟಿತಮಃ ಸರ್ಗಃ - ಸಮುದ್ರಲಂಘನಮಂತ್ರಣಮ್</a></li>
						<li class="close-sb"><a href="sarga65.html">65. ಪಂಚಷಷ್ಟಿತಮಃ ಸರ್ಗಃ - ಬಲೇಯತ್ತಾವಿಷ್ಕರಣಮ್</a></li>
						<li class="close-sb"><a href="sarga66.html">66. ಷಟ್‍ಷಷ್ಟಿತಮಃ ಸರ್ಗಃ - ಹನೂಮದ್ಬಲಸಂಧುಕ್ಷಣಮ್</a></li>
						<li class="close-sb"><a href="sarga67.html">67. ಸಪ್ತಷಷ್ಟಿತಮಃ ಸರ್ಗಃ - ಲಂಘನಾವಷ್ಟಂಭಃ</a></li>
					</ul>
				</nav>
			</div>
		</div>

		<!-- #main-sidebar .main-sidebar .main-sidebar-right -->

		<script src="https://ajax.googleapis.com/ajax/libs/jquery/1.11.2/jquery.min.js"></script>
		<script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
		<script src="../assets/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
			<div class="main-navbar-content" >
				<div id="toggle-sidebar" class="icon right" title="Sidebar Menu">
					<img alt="menu" src="../assets/menu32@64.png" width=24px height="24px">
				</div>
			</div>
		</div>

		<script>
			$(document).ready(function() {
				$('#main-sidebar').simplerSidebar({
					opener: '#toggle-sidebar',
					animation: {
						easing: "easeOutQuint"
					},
					sidebar: {
						closingLinks: '.close-sb'
					}
				});
			});
		</script>
	</div>
</body>
</html>
s
