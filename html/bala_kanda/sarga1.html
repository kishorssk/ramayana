<!DOCTYPE html>
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=UTF-8">
<title>ಪ್ರಥಮಃ ಸರ್ಗ:</title>
<link rel="stylesheet" href="../assets/bootstrap-3.3.6-dist/css/bootstrap.css">

	<link rel="stylesheet" href="../assets/tem_style.css">
	<link rel="stylesheet" href="../assets/style.css" >
	<script type="text/javascript" src="../js/common.js"></script>
	<script type="text/javascript" src="../js/jquery.min.js"></script>
</head>

<body onload = "script();">
<!--Header --->
<div class="header_top">  
	<div class="col-xs-12">
		
		<p style="font-size:30px; text-shadow:inherit;">ಶ್ರೀಮದ್ವಾಲ್ಮೀಕಿರಾಮಾಯಣಮ್</p>
		<p style="font-size:17px; padding-top:10px;">
		<a href="../../index.html"><span class="glyphicon glyphicon-home" title="Home"></span></a>&emsp;&emsp;&emsp;&emsp;&emsp;
		<a href="../bala_kanda.html">ಬಾಲಕಾಂಡ</a>&emsp;&emsp;&emsp;&emsp;&emsp; 
		<a href="../ayodhya_kanda.html">ಅಯೋಧ್ಯಾಕಾಂಡ</a> &emsp;&emsp;&emsp;&emsp;&emsp; 
		<a href="../aranya_kanda.html">ಅರಣ್ಯಕಾಂಡ</a> &emsp;&emsp;&emsp;&emsp;&emsp;
		<a href="../kishkindha_kanda.html">ಕಿಷ್ಕಿಂಧಾಕಾಂಡ</a> &emsp;&emsp;&emsp;&emsp;&emsp; 
		<a href="./sundara_kanda.html">ಸುಂದರಕಾಂಡ</a> &emsp;&emsp;&emsp;&emsp;&emsp; 
		<a href="../yuddha_kanda.html">ಯುದ್ಧಕಾಂಡ</a> &emsp;&emsp;&emsp;&emsp;&emsp; 
				<a href="../uttara_kanda.html">ಉತ್ತರಕಾಂಡಃ</a>&emsp;&emsp;&emsp;&emsp;&emsp;
		<a href="../search.php"><span class="glyphicon glyphicon-search" name="search"></span></a>
</p>
	</div>
</div>
<!-- Header Close -->
<br>
<div class="container">
		<div class="row">
			<div class="col-xs-12" id="text">
				<div class="chapter" type="kanda" id="VRK_C01">
					<div class="ch_name">  ಬಾಲಕಾಂಡಃ </div>
	
				<div class="section" type="sarga" id="VRK_C01_S01">
					<div class="sname"><b>ಪ್ರಥಮಃ ಸರ್ಗ: - ನಾರದವಾಕ್ಯಮ್</b></div>
						<div class="verse">ತಪಃಸ್ವಾಧ್ಯಾಯನಿರತಂ ತಪಸ್ವೀ ವಾಗ್ವಿದಾಂ ವರಮ್ ।<br />ನಾರದಂ ಪರಿಪಪ್ರಚ್ಛ ವಾಲ್ಮೀಕಿರ್ಮುನಿಪುಂಗವಮ್ ॥ 1 ॥</div>
						<div class="verse">ಕೋನ್ವಸ್ಮಿನ್ ಸಾಂಪ್ರತಂ ಲೋಕೇ ಗುಣವಾನ್ ಕಶ್ಚ ವೀರ್ಯವಾನ್ ।<br />ಧರ್ಮಜ್ಞಶ್ಚ ಕೃತಜ್ಞಶ್ಚ ಸತ್ಯವಾಕ್ಯೋ ದೃಢವ್ರತಃ ॥ 2 ॥</div>
						<div class="verse">ಚಾರಿತ್ರೇಣ ಚ ಕೋ ಯುಕ್ತಃ ಸರ್ವಭೂತೇಷು ಕೋ ಹಿತಃ ।<br />ವಿದ್ವಾನ್ ಕಃ ಕಃ ಸಮರ್ಥಶ್ಚ ಕಶ್ಚೈಕಪ್ರಿಯದರ್ಶನಃ ॥ 3 ॥</div>
						<div class="verse">ಆತ್ಮವಾನ್ ಕೋ ಜಿತಕ್ರೋಧೋ ದ್ಯುತಿಮಾನ್ ಕೋऽನಸೂಯಕಃ ।<br />ಕಸ್ಯ ಬಿಭ್ಯತಿ ದೇವಾಶ್ಚ ಜಾತರೋಷಸ್ಯ ಸಂಯುಗೇ ॥ 4 ॥</div>
						<div class="verse">ಏತದಿಚ್ಛಾಮ್ಯಹಂ ಶ್ರೋತುಂ ಪರಂ ಕೌತೂಹಲಂ ಹಿ ಮೇ ।<br />ಮಹರ್ಷೇ ತ್ವಂ ಸಮರ್ಥೋऽಸಿ ಜ್ಞಾತುಮೇವಂವಿಧಂ ನರಮ್ ॥ 5 ॥</div>
						<div class="verse">ಶ್ರುತ್ವಾ ಚೈತತ್ ತ್ರಿಲೋಕಜ್ಞೋ ವಾಲ್ಮೀಕೇರ್ನಾರದೋ ವಚಃ ।<br />ಶ್ರೂಯತಾಮಿತಿ ಚಾಮಂತ್ರ್ಯ ಪ್ರಹೃಷ್ಟೋ ವಾಕ್ಯಮಬ್ರವೀತ್ ॥ 6 ॥</div>
						<div class="verse">ಬಹವೋ ದುರ್ಲಭಾಶ್ಚೈವ ಯೇ ತ್ವಯಾ ಕೀರ್ತಿತಾ ಗುಣಾಃ ।<br />ಮುನೇ ವಕ್ಷ್ಯಾಮ್ಯಹಂ ಬುದ್ಧ್ವಾ ತೈರ್ಯುಕ್ತಃ ಶ್ರೂಯತಾಂ ನರಃ ॥ 7 ॥</div>
						<div class="verse">ಇಕ್ಷ್ವಾಕುವಂಶಪ್ರಭವೋ ರಾಮೋ ನಾಮ ಜನೈಃ ಶ್ರುತಃ ।<br />ನಿಯತಾತ್ಮಾ ಮಹಾವೀರ್ಯೋ ದ್ಯುತಿಮಾನ್ ಧೃತಿಮಾನ್ ವಶೀ ॥ 8 ॥</div>
						<div class="verse">ಬುದ್ಧಿಮಾನ್ ನೀತಿಮಾನ್ ವಾಗ್ಮೀ ಶ್ರೀಮಾನ್ ಶತ್ರುನಿಬರ್ಹಣಃ ।<br />ವಿಪುಲಾಂಸೋ ಮಹಾಬಾಹುಃ ಕಂಬುಗ್ರೀವೋ ಮಹಾಹನುಃ ॥ 9 ॥</div>
						<div class="verse">ಮಹೋರಸ್ಕೋ ಮಹೇಷ್ವಾಸೋ ಗೂಢಜತ್ರುರರಿಂದಮಃ ।<br />ಆಜಾನುಬಾಹುಃ ಸುಶಿರಾಃ ಸುಲಲಾಟಃ ಸುವಿಕ್ರಮಃ ॥ 10 ॥</div>
						<div class="verse">ಸಮಃ ಸಮವಿಭಕ್ತಾಂಗಃ ಸ್ನಿಗ್ಧವರ್ಣಃ ಪ್ರತಾಪವಾನ್ ।<br />ಪೀನವಕ್ಷಾ ವಿಶಾಲಾಕ್ಷೋ ಲಕ್ಷ್ಮೀವಾನ್ ಶುಭಲಕ್ಷಣಃ ॥ 11 ॥</div>
						<div class="verse">ಧರ್ಮಜ್ಞಃ ಸತ್ಯಸಂಧಶ್ಚ ಪ್ರಜಾನಾಂ ಚ ಹಿತೇ ರತಃ ।<br />ಯಶಸ್ವೀ ಜ್ಞಾನಸಂಪನ್ನಃ ಶುಚಿರ್ವಶ್ಯಃ ಸಮಾಧಿಮಾನ್ ॥ 12 ॥</div>
						<div class="verse">ಪ್ರಜಾಪತಿಸಮಃ ಶ್ರೀಮಾನ್ ಧಾತಾ ರಿಪುನಿಷೂದನಃ ।<br />ರಕ್ಷಿತಾ ಜೀವಲೋಕಸ್ಯ ಧರ್ಮಸ್ಯ ಪರಿರಕ್ಷಿತಾ ॥ 13 ॥</div>
						<div class="verse">ರಕ್ಷಿತಾ ಸ್ವಸ್ಯ ಧರ್ಮಸ್ಯ ಸ್ವಜನಸ್ಯ ಚ ರಕ್ಷಿತಾ ।<br />ವೇದವೇದಾಂಗತತ್ತ್ವಜ್ಞೋ ಧನುರ್ವೇದೇ ಚ ನಿಷ್ಠಿತಃ ॥ 14 ॥</div>
						<div class="verse">ಸರ್ವಶಾಸ್ತ್ರಾರ್ಥತತ್ತ್ವಜ್ಞಃ ಸ್ಮೃತಿಮಾನ್ ಪ್ರತಿಭಾನವಾನ್ ।<br />ಸರ್ವಲೋಕಪ್ರಿಯಃ ಸಾಧುರದೀನಾತ್ಮಾ ವಿಚಕ್ಷಣಃ ॥ 15 ॥</div>
						<div class="verse">ಸರ್ವದಾಭಿಗತಃ ಸದ್ಭಿಃ ಸಮುದ್ರ ಇವ ಸಿಂಧುಭಿಃ ।<br />ಆರ್ಯಃ ಸರ್ವಸಮಶ್ಚೈವ ಸದೈವ ಪ್ರಿಯದರ್ಶನಃ ॥ 16 ॥</div>
						<div class="verse">ಸ ಚ ಸರ್ವ ಗುಣೋಪೇತಃ ಕೌಸಲ್ಯಾನಂದವರ್ಧನಃ ।<br />ಸಮುದ್ರ ಇವ ಗಾಂಭೀರ್ಯೇ ಧೈರ್ಯೇಣ ಹಿಮವಾನಿವ ॥ 17 ॥</div>
						<div class="verse">ವಿಷ್ಣುನಾ ಸದೃಶೋ ವೀರ್ಯೇ ಸೋಮವತ್ ಪ್ರಿಯದರ್ಶನಃ ।<br />ಕಾಲಾಗ್ನಿಸದೃಶಃ ಕ್ರೋಧೇ ಕ್ಷಮಯಾ ಪೃಥಿವೀಸಮಃ ॥ 18 ॥</div>
						<div class="verse">ಧನದೇನ ಸಮಸ್ತ್ಯಾಗೇ ಸತ್ಯೇ ಧರ್ಮ ಇವಾಪರಃ ।<br />ತಮೇವಂ ಗುಣಸಂಪನ್ನಂ ರಾಮಂ ಸತ್ಯಪರಾಕ್ರಮಮ್ ॥ 19 ॥</div>
						<div class="verse">ಜ್ಯೇಷ್ಠಂ ಶ್ರೇಷ್ಠಗುಣೈರ್ಯುಕ್ತಂ ಪ್ರಿಯಂ ದಶರಥಃ ಸುತಮ್ ।<br />ಪ್ರಕೃತೀನಾಂ ಹಿತೈರ್ಯುಕ್ತಂ ಪ್ರಕೃತಿಪ್ರಿಯಕಾಮ್ಯಯಾ ॥ 20 ॥</div>
						<div class="verse">ಯೌವರಾಜ್ಯೇನ ಸಂಯೋಕ್ತುಮೈಚ್ಛತ್ ಪ್ರೀತ್ಯಾ ಮಹೀಪತಿಃ ।<br />ತಸ್ಯಾಭಿಷೇಕಸಂಭಾರಾನ್ ದೃಷ್ಟ್ವಾ ಭಾರ್ಯಾಥ ಕೈಕಯೀ ॥ 21 ॥</div>
						<div class="verse">ಪೂರ್ವಂ ದತ್ತವರಾ ದೇವೀ ವರಮೇನ ಮಯಾಚತ ।<br />ವಿವಾಸನಂ ಚ ರಾಮಸ್ಯ ಭರತಸ್ಯಾಭಿಷೇಚನಮ್ ॥ 22 ॥</div>
						<div class="verse">ಸ ಸತ್ಯವಚನಾದ್ರಾಜಾ ಧರ್ಮಪಾಶೇನ ಸಂಯತಃ ।<br />ವಿವಾಸಯಾಮಾಸ ಸುತಂ ರಾಮಂ ದಶರಥಃ ಪ್ರಿಯಮ್ ॥ 23 ॥</div>
						<div class="verse">ಸ ಜಗಾಮ ವನಂ ವೀರಃ ಪ್ರತಿಜ್ಞಾಮನುಪಾಲಯನ್ ।<br />ಪಿತುರ್ವಚನನಿರ್ದೇಶಾತ್ ಕೈಕೇಯ್ಯಾಃ ಪ್ರಿಯಕಾರಣಾತ್ ॥ 24 ॥</div>
						<div class="verse">ತಂ ವ್ರಜಂತಂ ಪ್ರಿಯೋ ಭ್ರಾತಾ ಲಕ್ಷ್ಮಣೋऽನುಜಗಾಮ ಹ ।<br />ಸ್ನೇಹಾದ್ವಿನಯಸಂಪನ್ನಃ ಸುಮಿತ್ರಾನಂದವರ್ಧನಃ ॥ 25 ॥</div>
						<div class="verse">ಭ್ರಾತರಂ ದಯಿತೋ ಭ್ರಾತುಃ ಸೌಭ್ರಾತ್ರಮನುದರ್ಶಯನ್ ।<br />ರಾಮಸ್ಯ ದಯಿತಾ ಭಾರ್ಯಾ ನಿತ್ಯಂ ಪ್ರಾಣಸಮಾ ಹಿತಾ ॥ 26 ॥</div>
						<div class="verse">ಜನಕಸ್ಯ ಕುಲೇ ಜಾತಾ ದೇವಮಾಯೇವ ನಿರ್ಮಿತಾ ।<br />ಸರ್ವಲಕ್ಷಣಸಂಪನ್ನಾ ನಾರೀಣಾಮುತ್ತಮಾವಧೂಃ ॥ 27 ॥</div>
						<div class="verse">ಸೀತಾಪ್ಯನುಗತಾ ರಾಮಂ ಶಶಿನಂ ರೋಹಿಣೀ ಯಥಾ ।<br />ಪೌರೈರನುಗತೋ ದೂರಂ ಪಿತ್ರಾ ದಶರಥೇನ ಚ ॥ 28 ॥</div>
						<div class="verse">ಶೃಂಗವೇರಪುರೇ ಸೂತಂ ಗಂಗಾಕೂಲೇ ವ್ಯಸರ್ಜಯತ್ ।<br />ಗುಹಮಾಸಾದ್ಯ ಧರ್ಮಾತ್ಮಾ ನಿಷಾದಾಧಿಪತಿಂ ಪ್ರಿಯಮ್ ॥ 29 ॥</div>
						<div class="verse">ಗುಹೇನ ಸಹಿತೋ ರಾಮೋ ಲಕ್ಷ್ಮಣೇನ ಚ ಸೀತಯಾ ।<br />ತೇ ವನೇನ ವನಂ ಗತ್ವಾ ನದೀಸ್ತೀತ್ರ್ವಾ ಬಹೂದಕಾಃ ॥ 30 ॥</div>
						<div class="verse">ಚಿತ್ರಕೂಟಮನುಪ್ರಾಪ್ಯ ಭರದ್ವಾಜಸ್ಯ ಶಾಸನಾತ್ ।<br />ರಮ್ಯಮಾವಸಥಂ ಕೃತ್ವಾ ರಮಮಾಣಾ ವನೇ ತ್ರಯಃ ॥ 31 ॥</div>
						<div class="verse">ದೇವಗಂಧರ್ವಸಂಕಾಶಾಸ್ತತ್ರ ತೇ ನ್ಯವಸನ್ ಸುಖಮ್ ।<br />ಚಿತ್ರಕೂಟಂ ಗತೇ ರಾಮೇ ಪುತ್ರಶೋಕಾತುರಸ್ತದಾ ॥ 32 ॥</div>
						<div class="verse">ರಾಜಾ ದಶರಥಃ ಸ್ವರ್ಗಂ ಜಗಾಮ ವಿಲಪನ್ ಸುತಮ್ ।<br />ಮೃತೇ ತು ತಸ್ಮಿನ್ ಭರತೋ ವಸಿಷ್ಠಪ್ರಮುಖೈದ್ರ್ವಿಜೈಃ ॥ 33 ॥</div>
						<div class="verse">ನಿಯುಜ್ಯಮಾನೋ ರಾಜ್ಯಾಯ ನೈಚ್ಛದ್ರಾಜ್ಯಂ ಮಹಾಬಲಃ ।<br />ಸ ಜಗಾಮ ವನಂ ವೀರೋ ರಾಮಪಾದಪ್ರಸಾದಕಃ ॥ 34 ॥</div>
						<div class="verse">ಗತ್ವಾ ತು ಸ ಮಹಾತ್ಮಾನಂ ರಾಮಂ ಸತ್ಯಪರಾಕ್ರಮಮ್ ।<br />ಅಯಾಚದ್ಭ್ರಾತರಂ ರಾಮಮಾರ್ಯಭಾವಪುರಸ್ಕೃತಃ ॥ 35 ॥</div>
						<div class="verse">ತ್ವಮೇವ ರಾಜಾ ಧರ್ಮಜ್ಞ ಇತಿ ರಾಮಂ ವಚೋऽಬ್ರವೀತ್ ।<br />ರಾಮೋऽಪಿ ಪರಮೋದಾರಃ ಸುಮುಖಃ ಸುಮಹಾಯಶಾಃ ॥ 36 ॥</div>
						<div class="verse">ನ ಚೈಚ್ಛತ್ ಪಿತುರಾದೇಶಾದ್ರಾಜ್ಯಂ ರಾಮೋ ಮಹಾಬಲಃ ।<br />ಪಾದುಕೇ ಚಾಸ್ಯ ರಾಜ್ಯಾಯ ನ್ಯಾಸಂ ದತ್ತ್ವಾ ಪುನಃ ಪುನಃ ॥ 37 ॥</div>
						<div class="verse">ನಿವರ್ತಯಾಮಾಸ ತತೋ ಭರತಂ ಭರತಾಗ್ರಜಃ ।<br />ಸ ಕಾಮಮನವಾಪ್ಯೈವ ರಾಮಪಾದಾವುಪಸ್ಪೃಶನ್ ॥ 38 ॥</div>
						<div class="verse">ನಂದಿಗ್ರಾಮೇऽಕರೋದ್ರಾಜ್ಯಂ ರಾಮಾಗಮನಕಾಂಕ್ಷಯಾ ।<br />ಗತೇ ತು ಭರತೇ ಶ್ರೀಮಾನ್ ಸತ್ಯಸಂಧೋ ಜಿತೇಂದ್ರಿಯಃ ॥ 39 ॥</div>
						<div class="verse">ರಾಮಸ್ತು ಪುನರಾಲಕ್ಷ್ಯ ನಾಗರಸ್ಯ ಜನಸ್ಯ ಚ ।<br />ತತ್ರಾಗಮನಮೇಕಾಗ್ರೋ ದಂಡಕಾನ್ ಪ್ರವಿವೇಶ ಹ ॥ 40 ॥</div>
						<div class="verse">ಪ್ರವಿಶ್ಯ ತು ಮಹಾರಣ್ಯಂ ರಾಮೋ ರಾಜೀವಲೋಚನಃ ।<br />ವಿರಾಧಂ ರಾಕ್ಷಸಂ ಹತ್ವಾ ಶರಭಂಗಂ ದದರ್ಶ ಹ ॥41  </div>
						<div class="verse">ಸುತೀಕ್ಷ್ಣಂ ಚಾಪ್ಯಗಸ್ತ್ಯಂ ಚ ಅಗಸ್ತ್ಯಭ್ರಾತರಂ ತಥಾ ।<br />ಅಗಸ್ತ್ಯವಚನಾಚ್ಚೈವ ಜಗ್ರಾಹೈಂದ್ರಂ ಶರಾಸನಮ್ ॥ 42 ॥</div>
						<div class="verse">ಖಡ್ಗಂ ಚ ಪರಮಪ್ರೀತಸ್ತೂಣೀ ಚಾಕ್ಷಯಸಾಯಕೌ ।<br />ವಸತಸ್ತಸ್ಯ ರಾಮಸ್ಯ ವನೇ ವನಚರೈಃ ಸಹ ॥	43</div>
						<div class="verse">ಋಷಯೋऽಭ್ಯಾಗಮನ್ ಸರ್ವೇ ವಧಾಯಾಸುರರಕ್ಷಸಾಮ್ ।<br />ಸ ತೇಷಾಂ ಪ್ರತಿಶುಶ್ರಾವ ರಾಕ್ಷಸಾನಾಂ ತಥಾ ವನೇ ॥ 44 ॥</div>
						<div class="verse">ಪ್ರತಿಜ್ಞಾತಶ್ಚ ರಾಮೇಣ ವಧಃ ಸಂಯತಿ ರಕ್ಷಸಾಮ್ ।<br />ಋಷೀಣಾಮಗ್ನಿಕಲ್ಪಾನಾಂ ದಂಡಕಾರಣ್ಯವಾಸಿನಾಮ್ ॥ 45 ॥</div>
						<div class="verse">ತೇನ ತತ್ರೈವ ವಸತಾ ಜನಸ್ಥಾನನಿವಾಸಿನೀ ।<br />ವಿರೂಪಿತಾ ಶೂರ್ಪಣಖಾ ರಾಕ್ಷಸೀ ಕಾಮರೂಪಿಣೀ ॥ 46 ॥</div>
						<div class="verse">ತತಃ ಶೂರ್ಪಣಖಾವಾಕ್ಯಾದುದ್ಯುಕ್ತಾನ್ ಸರ್ವರಾಕ್ಷಸಾನ್ ।<br />ಖರಂ ತ್ರಿಶಿರಸಂ ಚೈವ ದೂಷಣಂ ಚೈವ ರಾಕ್ಷಸಮ್ ॥ 47 ॥</div>
						<div class="verse">ನಿಜಘಾನ ರಣೇ ರಾಮಸ್ತೇಷಾಂ ಚೈವ ಪದಾನುಗಾನ್ ।<br />ವನೇ ತಸ್ಮಿನ್ ನಿವಸತಾ ಜನಸ್ಥಾನನಿವಾಸಿನಾಮ್ ॥ 48 ॥</div>
						<div class="verse">ರಕ್ಷಸಾಂ ನಿಹತಾನ್ಯಾಸನ್ ಸಹಸ್ರಾಣಿ ಚತುರ್ದಶ ।<br />ತತೋ ಜ್ಞಾತಿವಧಂ ಶ್ರುತ್ವಾ ರಾವಣಃ ಕ್ರೋಧಮೂರ್ಛಿತಃ ॥ 49 ॥</div>
						<div class="verse">ಸಹಾಯಂ ವರಯಾಮಾಸ ಮಾರೀಚಂ ನಾಮ ರಾಕ್ಷಸಮ್ ।<br />ವಾರ್ಯಮಾಣಃ ಸುಬಹುಶೋ ಮಾರೀಚೇನ ಸ ರಾವಣಃ ॥50 </div>
						<div class="verse">ನ ವಿರೋಧೋ ಬಲವತಾ ಕ್ಷಮೋ ರಾವಣ ತೇನ ತೇ ।<br />ಅನಾದೃತ್ಯ ತು ತದ್ವಾಕ್ಯಂ ರಾವಣಃ ಕಾಲಚೋದಿತಃ ॥ 51 ॥</div>
						<div class="verse">ಜಗಾಮ ಸಹಮಾರೀಚಸ್ತಸ್ಯಾಶ್ರಮಪದಂ ತದಾ ।<br />ತೇನ ಮಾಯವಿನಾ ದೂರಮಪವಾಹ್ಯ ನೃಪಾತ್ಮಜೌ ॥ 52 ॥</div>
						<div class="verse">ಜಹಾರ ಭಾರ್ಯಾಂ ರಾಮಸ್ಯ ಗೃಧ್ರಂ ಹತ್ವಾ ಜಟಾಯುಷಮ್ ।<br />ಗೃಧ್ರಂ ಚ ನಿಹತಂ ದೃಷ್ಟ್ವಾ ಹೃತಾಂ ಶ್ರುತ್ವಾ ಚ ಮೈಥಿಲೀಮ್ ॥53                               </div>
						<div class="verse">ರಾಘವಃ ಶೋಕಸಂತಪ್ತೋ ವಿಲಲಾಪಾಕುಲೇಂದ್ರಿಯಃ ।<br />ತತಸ್ತೇನೈವ ಶೋಕೇನ ಗೃಧ್ರಂ ದಗ್ಧ್ವಾ ಜಟಾಯುಷಮ್ ॥ 54 ॥</div>
						<div class="verse">ಮಾರ್ಗಮಾಣೋ ವನೇ ಸೀತಾಂ ರಾಕ್ಷಸಂ ಸಂದದರ್ಶ ಹ । <br />ಕಬಂಧಂ ನಾಮ ರೂಪೇಣ ವಿಕೃತಂ ಘೋರದರ್ಶನಮ್ ॥      	55</div>
						<div class="verse">ತಂ ನಿಹತ್ಯ ಮಹಾಬಾಹುರ್ದದಾಹ ಸ್ವರ್ಗತಶ್ಚ ಸಃ ।<br />ಸ ಚಾಪಿ ಕಥಯಾಮಾಸ ಶಬರೀಂ ಧರ್ಮಚಾರಿಣೀಮ್ ॥ 56 ॥</div>
						<div class="verse">ಶ್ರಮಣೀಂ ಧರ್ಮನಿಪುಣಾಮಭಿಗಚ್ಛೇತಿ ರಾಘವಮ್ ।<br />ಸೋऽಭ್ಯಗಚ್ಛನ್ಮಹಾತೇಜಾಃ ಶಬರೀಂ ಶತ್ರುಸೂದನಃ ॥ 57 ॥</div>
						<div class="verse">ಶಬರ್ಯಾ ಪೂಜಿತಃ ಸಮ್ಯಗ್ರಾಮೋ ದಶರಥಾತ್ಮಜಃ ।<br />ಪಂಪಾತೀರೇ ಹನುಮತಾ ಸಂಗತೋ ವಾನರೇಣ ಹ ॥ 58 ॥</div>
						<div class="verse">ಹನುಮದ್ವಚನಾಚ್ಚೈವ ಸುಗ್ರೀವೇಣ ಸಮಾಗತಃ ।<br />ಸುಗ್ರೀವಾಯ ಚ ತತ್ಸರ್ವಂ ಶಂಸದ್ರಾಮೋ ಮಹಾಬಲಃ ॥ 59 ॥</div>
						<div class="verse">ಆದಿತಸ್ತದ್ಯಥಾವೃತ್ತಂ ಸೀತಾಯಾಶ್ಚ ವಿಶೇಷತಃ ।<br />ಸುಗ್ರೀವಶ್ಚಾಪಿ ತತ್ಸರ್ವಂ ಶ್ರುತ್ವಾ ರಾಮಸ್ಯ ವಾನರಃ ॥ 60 ॥</div>
						<div class="verse">ಚಕಾರ ಸಖ್ಯಂ ರಾಮೇಣ ಪ್ರೀತಶ್ಚೈವಾಗ್ನಿ ಸಾಕ್ಷಿಕಮ್ ।<br />ತತೋ ವಾನರರಾಜೇನ ವೈರಾನುಕಥನಂ ಪ್ರತಿ ॥ 61 ॥</div>
						<div class="verse">ರಾಮಾಯಾವೇದಿತಂ ಸರ್ವಂ ಪ್ರಣಯಾದ್ದುಃಖಿತೇನ ಚ ।<br />ಪ್ರತಿಜ್ಞಾತಂ ಚ ರಾಮೇಣ ತದಾ ವಾಲಿವಧಂ ಪ್ರತಿ ॥ 62 ॥</div>
						<div class="verse">ವಾಲಿನಶ್ಚ ಬಲಂ ತತ್ರ ಕಥಯಾಮಾಸ ವಾನರಃ ।<br />ಸುಗ್ರೀವಃ ಶಂಕಿತಶ್ಚಾಸೀನ್ನಿತ್ಯಂ ವೀರ್ಯೇಣ ರಾಘವೇ ॥ 63 ॥</div>
						<div class="verse">ರಾಘವಃಪ್ರತ್ಯಯಾರ್ಥಂ ತು ದುಂದುಭೇಃ ಕಾಯಮುತ್ತಮಮ್ ।<br />ದರ್ಶಯಾಮಾಸ ಸುಗ್ರೀವೋ ಮಹಾಪರ್ವತಸಂನಿಭಮ್ ॥ 64 ॥</div>
						<div class="verse">ಉತ್ಸ್ಮಯಿತ್ವಾ ಮಹಾಬಾಹುಃ ಪ್ರೇಕ್ಷ್ಯ ಚಾಸ್ಥಿ ಮಹಾಬಲಃ ।<br />ಪಾದಾಂಗುಷ್ಠೇನ ಚಿಕ್ಷೇಪ ಸಂಪೂರ್ಣಂ ದಶಯೋಜನಮ್ ॥ 65 ॥</div>
						<div class="verse">ಬಿಭೇದ ಚ ಪುನಃ ಸಾಲಾನ್ ಸಪ್ತೈಕೇನ ಮಹೇಷುಣಾ ।<br />ಗಿರಿಂ ರಸಾತಲಂ ಚೈವ ಜನಯನ್ ಪ್ರತ್ಯಯಂ ತದಾ ॥ 66 ॥</div>
						<div class="verse">ತತಃ ಪ್ರೀತಮನಾಸ್ತೇನ ವಿಶ್ವಸ್ತಃ ಸ ಮಹಾಕಪಿಃ ।<br />ಕಿಷ್ಕಿಂಧಾಂ ರಾಮಸಹಿತೋ ಜಗಾಮ ಚ ಗುಹಾಂ ತದಾ ॥ 67 ॥</div>
						<div class="verse">ತತೋऽಗರ್ಜದ್ಧರಿವರಃ ಸುಗ್ರೀವೋ ಹೇಮಪಿಂಗಲಃ ।<br />ತೇನ ನಾದೇನಮಹತಾ ನಿರ್ಜಗಾಮ ಹರೀಶ್ವರಃ ॥ 68 ॥</div>
						<div class="verse">ಅನುಮಾನ್ಯ ತದಾ ತಾರಾಂ ಸುಗ್ರೀವೇಣ ಸಮಾಗತಃ ।<br />ನಿಜಘಾನ ಚ ತತ್ರೈನಂ ಶರೇಣೈಕೇನ ರಾಘವಃ ॥ 69 ॥</div>
						<div class="verse">ತತಃ ಸುಗ್ರೀವವಚನಾದ್ಧತ್ವಾ ವಾಲಿನಮಾಹವೇ ।<br />ಸುಗ್ರೀವಮೇವ ತದ್ರಾಜ್ಯೇ ರಾಘವಃ ಪ್ರತ್ಯಪಾದಯತ್ ॥ 70 ॥</div>
						<div class="verse">ಸ ಚ ಸರ್ವಾನ್ ಸಮಾನೀಯ ವಾನರಾನ್ ವಾನರರ್ಷಭಃ ।	<br />ದಿಶಃ ಪ್ರಸ್ಥಾಪಯಾಮಾಸ ದಿದೃಕ್ಷುರ್ಜನಕಾತ್ಮಜಾಮ್ ॥ 71 ॥</div>
						<div class="verse">ತತೋ ಗೃಧ್ರಸ್ಯ ವಚನಾತ್ ಸಂಪಾತೇರ್ಹನುಮಾನ್ ಬಲೀ ।<br />ಶತಯೋಜನವಿಸ್ತೀರ್ಣಂ ಪುಪ್ಲುವೇ ಲವಣಾರ್ಣವಮ್ ॥ 72 ॥</div>
						<div class="verse">ತತ್ರ ಲಂಕಾಂ ಸಮಾಸಾದ್ಯ ಪುರೀಂ ರಾವಣಪಾಲಿತಾಮ್ ।<br />ದದರ್ಶ ಸೀತಾಂ ಧ್ಯಾಯಂತೀಮಶೋಕವನಿಕಾಗತಾಮ್ ॥ 73 ॥</div>
						<div class="verse">ನಿವೇದಯಿತ್ವಾಭಿಜ್ಞಾನಂ ಪ್ರವೃತ್ತಿಂ ಚ ನಿವೇದ್ಯ ಚ ।<br />ಸಮಾಶ್ವಾಸ್ಯ ಚ ವೈದೇಹೀಂ ಮರ್ದಯಾಮಾಸ ತೋರಣಮ್ ॥ 74 ॥</div>
						<div class="verse">ಪಂಚ ಸೇನಾಗ್ರಗಾನ್ ಹತ್ವಾ ಸಪ್ತ ಮಂತ್ರಿಸುತಾನಪಿ ।<br />ಶೂರಮಕ್ಷಂ ಚ ನಿಷ್ಪಿಷ್ಯ ಗ್ರಹಣಂ ಸಮುಪಾಗಮತ್ ॥ 75 ॥</div>
						<div class="verse">ಅಸ್ತ್ರೇಣೋನ್ಮುಕ್ತಮಾತ್ಮಾನಂ ಜ್ಞಾತ್ವಾ ಪೈತಾಮಹಾದ್ವರಾತ್ ।<br />ಮರ್ಷಯನ್ ರಾಕ್ಷಸಾನ್ ವೀರೋ ಯಂತ್ರಿಣಸ್ತಾನ್ ಯದೃಚ್ಛಯಾ ॥ 76 ॥</div>
						<div class="verse">ತತೋ ದಗ್ಧ್ವಾ ಪುರೀಂ ಲಂಕಾಮೃತೇ ಸೀತಾಂ ಚ ಮೈಥಿಲೀಮ್ ।<br />ರಾಮಾಯ ಪ್ರಿಯಮಾಖ್ಯಾತುಂ ಪುನರಾಯಾನ್ಮಹಾಕಪಿಃ ॥ 77 ॥</div>
						<div class="verse">ಸೋऽಭಿಗಮ್ಯ ಮಹಾತ್ಮಾನಂ ಕೃತ್ವಾ ರಾಮಂ ಪ್ರದಕ್ಷಿಣಮ್ ।<br />ನ್ಯವೇದಯದಮೇಯಾತ್ಮಾ ದೃಷ್ಟಾ ಸೀತೇತಿ ತತ್ತ್ವತಃ ॥ 78 ॥</div>
						<div class="verse">ತತಃ ಸುಗ್ರೀವಸಹಿತೋ ಗತ್ವಾ ತೀರಂ ಮಹೋದಧೇಃ ।<br />ಸಮುದ್ರಂ ಕ್ಷೋಭಯಾಮಾಸ ಶರೈರಾದಿತ್ಯಸಂನಿಭೈಃ ॥ 79 ॥</div>
						<div class="verse">ದರ್ಶಯಾಮಾಸ ಚಾತ್ಮಾನಂ ಸಮುದ್ರಃ ಸರಿತಾಂ ಪತಿಃ ।<br />ಸಮುದ್ರವಚನಾಚ್ಚೈವ ನಲಂ ಸೇತುಮಕಾರಯತ್ ॥ 80 ॥</div>
						<div class="verse">ತೇನ ಗತ್ವಾಪುರೀಂ ಲಂಕಾಂ ಹತ್ವಾ ರಾವಣಮಾಹವೇ ।<br />ರಾಮಃ ಸೀತಾಮನುಪ್ರಾಪ್ಯ ಪರಾಂ ವ್ರೀಡಾಮುಪಾಗಮತ್ ॥81 </div>
						<div class="verse">ತಾಮುವಾಚ ತತೋ ರಾಮಃ ಪರುಷಂ ಜನಸಂಸದಿ ।<br />ಅಮೃಷ್ಯಮಾಣಾ ಸಾ ಸೀತಾ ವಿವೇಶ ಜ್ವಲನಂ ಸತೀ ॥ 82 ॥</div>
						<div class="verse">ತತೋऽಗ್ನಿವಚನಾತ್ ಸೀತಾಂ ಜ್ಞಾತ್ವಾ ವಿಗತಕಲ್ಮಷಾಮ್ ।<br />ಬಭೌ ರಾಮಃ ಸಂಪ್ರಹೃಷ್ಟಃ ಪೂಜಿತಃ ಸರ್ವದೈವತೈಃ ॥ 83 ॥</div>
						<div class="verse">ಕರ್ಮಣಾ ತೇನ ಮಹತಾ ತ್ರೈಲೋಕ್ಯಂ ಸಚರಾಚರಮ್ ।<br />ಸದೇವರ್ಷಿಗಣಂ ತುಷ್ಟಂ ರಾಘವಸ್ಯ ಮಹಾತ್ಮನಃ ॥ 84 ॥</div>
						<div class="verse">ಅಭಿಷಿಚ್ಯ ಚ ಲಂಕಾಯಾಂ ರಾಕ್ಷಸೇಂದ್ರಂ ವಿಭೀಷಣಮ್ ।<br />ಕೃತಕೃತ್ಯಸ್ತದಾ ರಾಮೋ ವಿಜ್ವರಃ ಪ್ರಮುಮೋದ ಹ ॥ 85 ॥</div>
						<div class="verse">ದೇವತಾಭ್ಯೋ ವರಂ ಪ್ರಾಪ್ಯ ಸಮುತ್ಥಾಪ್ಯ ಚ ವಾನರಾನ್ ।<br />ಅಯೋಧ್ಯಾಂ ಪ್ರಸ್ಥಿತೋ ರಾಮಃ ಪುಷ್ಪಕೇಣ ಸುಹೃದ್ವೃತಃ ॥ 86 ॥</div>
						<div class="verse">ಭರದ್ವಾಜಾಶ್ರಮಂ ಗತ್ವಾ ರಾಮಃ ಸತ್ಯಪರಾಕ್ರಮಃ ।<br />ಭರತಸ್ಯಾಂತಿಕಂ ರಾಮೋ ಹನುಮಂತಂ ವ್ಯಸರ್ಜಯತ್ ॥ 87 ॥</div>
						<div class="verse">ಪುನರಾಖ್ಯಾಯಿಕಾಂ ಜಲ್ಪನ್ ಸುಗ್ರೀವಸಹಿತಸ್ತದಾ ।<br />ಪುಷ್ಪಕಂ ತತ್ ಸಮಾರುಹ್ಯ ನಂದಿಗ್ರಾಮಂ ಯಯೌ ತದಾ ॥ 88 ॥</div>
						<div class="verse">ನಂದಿಗ್ರಾಮೇ ಜಟಾಂ ಹಿತ್ವಾಭ್ರಾತೃಭಿಃ ಸಹಿತೋऽನಘಃ ।<br />ರಾಮಃ ಸೀತಾಮನುಪ್ರಾಪ್ಯ ರಾಜ್ಯಂ ಪುನರವಾಪ್ತವಾನ್ ॥ 89 ॥</div>
						<div class="verse">ಪ್ರಹೃಷ್ಟಮುದಿತೋ ಲೋಕಸ್ತುಷ್ಟಃ ಪುಷ್ಟಃ ಸುಧಾರ್ಮಿಕಃ ।<br />ನಿರಾಮಯೋ ಹ್ಯರೋಗಶ್ಚ ದುರ್ಭಿಕ್ಷಭಯವರ್ಜಿತಃ ॥ 90 ॥</div>
						<div class="verse">ನ ಪುತ್ರಮರಣಂ ಕೇಚಿದ್ದ್ರಕ್ಷ್ಯಂತಿ ಪುರುಷಾಃ ಕ್ವಚಿತ್ ।<br />ನಾರ್ಯಶ್ಚಾವಿಧವಾ ನಿತ್ಯಂ ಭವಿಷ್ಯಂತಿ ಪತಿವ್ರತಾಃ ॥ 91 ॥</div>
						<div class="verse">ನ ಚಾಗ್ನಿಜಂ ಭಯಂ ಕಿಂಚಿನ್ನಾಪ್ಸು ಮಜ್ಜಂತಿ ಜಂತವಃ ।<br />ನ ವಾತಜಂ ಭಯಂ ಕಿಂಚಿನ್ನಾಪಿ ಜ್ವರಕೃತಂ ತಥಾ ॥ 92 ॥</div>
						<div class="verse">ನ ಚಾಪಿ ಕ್ಷುದ್ಭಯಂ ತತ್ರ ನ ತಸ್ಕರಭಯಂ ತಥಾ ।<br />ನಗರಾಣಿ ಚ ರಾಷ್ಟ್ರಾಣಿ ಧನಧಾನ್ಯಯುತಾನಿ ಚ ॥ 93 ॥</div>
						<div class="verse">ನಿತ್ಯಂ ಪ್ರಮುದಿತಾಃ ಸರ್ವೇ ಯಥಾ ಕೃತಯುಗೇ ತಥಾ ।<br />ಅಶ್ವಮೇಧಶತೈರಿಷ್ಟ್ವಾ ತಥಾ ಬಹುಸುವರ್ಣಕೈಃ ॥ 94 ॥</div>
						<div class="verse">ಗವಾಂ ಕೋಟ್ಯಯುತಂ ದತ್ವಾ ವಿದ್ವದ್ಭ್ಯೋ ವಿಧಿಪೂರ್ವಕಮ್ ।<br />ಅಸಂಖ್ಯೇಯಂ ಧನಂ ದತ್ವಾ ಬ್ರಾಹ್ಮಣೇಭ್ಯೋ ಮಹಾಯಶಾಃ ॥ 95 ॥</div>
						<div class="verse">ರಾಜವಂಶಾನ್ ಶತಗುಣಾನ್ ಸ್ಥಾಪಯಿಷ್ಯತಿ ರಾಘವಃ ।<br />ಚಾತುವಣ್ರ್ಯಂ ಚ ಲೋಕೇಸ್ಮಿನ್ ಸ್ವೇ ಸ್ವೇ ಧರ್ಮೇ ನಿಯೋಕ್ಷ್ಯತಿ ॥ 96 ॥</div>
						<div class="verse">ದಶ ವರ್ಷ ಸಹಸ್ರಾಣಿ ದಶ ವರ್ಷ ಶತಾನಿ ಚ ।<br />ರಾಮೋ ರಾಜ್ಯಮುಪಾಸಿತ್ವಾ ಬ್ರಹ್ಮಲೋಕಂ ಪ್ರಯಾಸ್ಯತಿ ॥ 97 ॥</div>
						<div class="verse">ಇದಂ ಪವಿತ್ರಂ ಪಾಪಘ್ನಂ ಪುಣ್ಯಂ ವೇದೈಶ್ಚ ಸಂಮಿತಮ್ ।<br />ಯಃ ಪಠೇದ್ರಾಮಚರಿತಂ ಸರ್ವಪಾಪೈಃ ಪ್ರಮುಚ್ಯತೇ ॥ 98 ॥</div>
						<div class="verse">ಏತದಾಖ್ಯಾನಮಾಯುಷ್ಯಂ ಪಠನ್ ರಾಮಾಯಣಂ ನರಃ ।<br />ಸಪುತ್ರಪೌತ್ರಃ ಸಗಣಃ ಪ್ರೇತ್ಯ ಸ್ವರ್ಗೇ ಮಹೀಯತೇ ॥ 99 ॥</div>
						<div class="verse">ಪಠನ್ ದ್ವಿಜೋ ವಾಗೃಷಭತ್ವಮೀಯಾತ್<br />		ಸ್ಯಾತ್ ಕ್ಷತ್ರಿಯೋ ಭೂಮಿಪತಿತ್ವಮೀಯಾತ್ ।<br /> ವಣಿಗ್ಜನಃ ಪಣ್ಯಫಲತ್ವಮೀಯಾ-<br />		ಜ್ಜನಶ್ಚ ಶೂದ್ರೋऽಪಿ ಮಹತ್ವಮೀಯಾತ್ ॥ 100 ॥</div>
						<div class="authorline">ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಚತುರ್ವಿಂಶತಿ ಸಹಸ್ರಿಕಾಯಾಂ ಸಂಹಿತಾಯಾಂ ಬಾಲಕಾಂಡೇ ಪ್ರಥಮಃ ಸರ್ಗಃ </div>
				</div>
				</div>
			</div>
		</div>
		
		
		
<!-- div #main-navbar .main-navbar .main-navbar-fixed-top -->

        <div id="main-sidebar" class="main-sidebar main-sidebar-right">
            <div id="main-sidebar-wrapper" class="main-sidebar-wrapper">
               <div class="section">
			   		<h3 align="center"> ಬಾಲಕಾಂಡ </h3>
			   </div>
			   <hr>
                <nav>
                    <ul>
                        <li class="close-sb"><a href="sarga1.html">1.ಪ್ರಥಮಃ ಸರ್ಗಃ - ನಾರದವಾಕ್ಯಮ್</a></li>
						<li class="close-sb"><a href="sarga2.html">2.ದ್ವಿತೀಯಃ ಸರ್ಗಃ - ಬ್ರಹ್ಮಾಗಮನಮ್ </a></li>
						<li class="close-sb"><a href="sarga3.html">3.ತೃತೀಯಃ ಸರ್ಗಃ - ಕಾವ್ಯಸಂಕ್ಷೇಪಃ </a></li>
						<li class="close-sb"><a href="sarga4.html">4.ಚತುರ್ಥಃ ಸರ್ಗಃ - ಅನುಕ್ರಮಣಿಕಾ</a></li>
						<li class="close-sb"><a href="sarga5.html">5.ಪಂಚಮಃ ಸರ್ಗಃ - ಅಯೋಧ್ಯಾವರ್ಣನಾ</a></li>
						<li class="close-sb"><a href="sarga6.html">6.ಷಷ್ಠಃ ಸರ್ಗಃ - ರಾಜವರ್ಣನಾ</a></li>
						<li class="close-sb"><a href="sarga7.html">7.ಸಪ್ತಮಃ ಸರ್ಗಃ - ಅಮಾತ್ಯವರ್ಣನಾ</a></li>
						<li class="close-sb"><a href="sarga8.html">8.ಅಷ್ಟಮಃ ಸರ್ಗಃ - ಸುಮಂತ್ರವಾಕ್ಯಮ್ </a></li>
						<li class="close-sb"><a href="sarga9.html">9.ನವಮಃ ಸರ್ಗಃ - ಋಷ್ಯಶೃಂಗೋಪಾಖ್ಯಾನಮ್ </a></li>
						<li class="close-sb"><a href="sarga10.html">10.ದಶಮಃ ಸರ್ಗಃ - ಋಶ್ಯಶೃಂಗಸ್ಯಾಂಗದೇಶಾನಯನಪ್ರಕಾರಃ</a></li>
						<li class="close-sb"><a href="sarga11.html">11.ಏಕಾದಶಃ ಸರ್ಗಃ - ಋಶ್ಯಶೃಂಗಸ್ಯಾಯೋಧ್ಯಾಪ್ರವೇಶಃ</a></li>
						<li class="close-sb"><a href="sarga12.html">12.ದ್ವಾದಶಃ ಸರ್ಗಃ - ಅಶ್ವಮೇಧಸಂಭಾರಃ</a></li>
						<li class="close-sb"><a href="sarga13.html">13.ತ್ರಯೋದಶಃ ಸರ್ಗಃ - ಯಜ್ಞಶಾಲಾಪ್ರವೇಶಃ</a></li>
						<li class="close-sb"><a href="sarga14.html">14.ಚತುರ್ದಶಃ ಸರ್ಗಃ - ಅಶ್ವಮೇಧಃ</a></li>
						<li class="close-sb"><a href="sarga15.html">15.ಪಂಚದಶಃ ಸರ್ಗಃ - ರಾವಣವಧೋಪಾಯಃ</a></li>
						<li class="close-sb"><a href="sarga16.html">16.ಷೋಡಶಃ ಸರ್ಗಃ - ಪಾಯಸೋತ್ಪತ್ತಿಃ </a></li>
						<li class="close-sb"><a href="sarga17.html">17.ಸಪ್ತದಶಃ ಸರ್ಗಃ - ಋಕ್ಷವಾನರೋತ್ಪತ್ತಿಃ </a></li>
						<li class="close-sb"><a href="sarga18.html">18.ಅಷ್ಟಾದಶಃ ಸರ್ಗಃ - ಶ್ರೀರಾಮಾದ್ಯವತಾರಃ</a></li>
						<li class="close-sb"><a href="sarga19.html">19.ಏಕೋನವಿಂಶಃ ಸರ್ಗಃ - ವಿಶ್ವಾಮಿತ್ರವಾಕ್ಯಮ್ </a></li>
						<li class="close-sb"><a href="sarga20.html">20.ವಿಂಶಃ ಸರ್ಗಃ - ದಶರಥವಾಕ್ಯಮ್ </a></li>
						<li class="close-sb"><a href="sarga21.html">21.ಏಕವಿಂಶಃ ಸರ್ಗಃ - ವಸಿಷ್ಠವಾಕ್ಯಮ್ </a></li>
						<li class="close-sb"><a href="sarga22.html">22.ದ್ವಾವಿಂಶಃ ಸರ್ಗಃ - ವಿದ್ಯಾಪ್ರದಾನಮ್ </a></li>
						<li class="close-sb"><a href="sarga23.html">23.ತ್ರಯೋವಿಂಶಃ ಸರ್ಗಃ - ಕಾಮಾಶ್ರಮವಾಸಃ </a></li>
						<li class="close-sb"><a href="sarga24.html">24.ಚತುರ್ವಿಂಶಃ ಸರ್ಗಃ - ತಾಟಕಾವನಪ್ರವೇಶಃ</a></li>
						<li class="close-sb"><a href="sarga25.html">25.ಪಂಚವಿಂಶಃ ಸರ್ಗಃ - ತಾಟಕಾವೃತ್ತಾಂತಃ</a></li>
						<li class="close-sb"><a href="sarga26.html">26.ಷಡ್ವಿಂಶಃ ಸರ್ಗಃ - ತಾಟಕಾವಧಃ</a></li>
						<li class="close-sb"><a href="sarga27.html">27.ಸಪ್ತವಿಂಶಃ ಸರ್ಗಃ - ಅಸ್ತ್ರಗ್ರಾಮಪ್ರದಾನಮ್ </a></li>
						<li class="close-sb"><a href="sarga28.html">28.ಅಷ್ಟಾವಿಂಶಃ ಸರ್ಗಃ - ಅಸ್ತ್ರಸಂಹಾರಗ್ರಹಣಮ್ </a></li>
						<li class="close-sb"><a href="sarga29.html">29.ಏಕೋನಸ್ತ್ರಿಂಶಃ ಸರ್ಗಃ - ಸಿದ್ಧಾಶ್ರಮಃ</a></li>
						<li class="close-sb"><a href="sarga30.html">30.ತ್ರಿಂಶಃ ಸರ್ಗಃ - ಯಜ್ಞ ರಕ್ಷಣಮ್ </a></li>
						<li class="close-sb"><a href="sarga31.html">31.ಏಕತ್ರಿಂಶಃ ಸರ್ಗಃ - ಮಿಥಿಲಾಪ್ರಸ್ಥಾನಮ್ </a></li>
						<li class="close-sb"><a href="sarga32.html">32.ದ್ವಾತ್ರಿಂಶಃ ಸರ್ಗಃ - ಕುಶನಾಭಕನ್ಯೋಪಾಖ್ಯಾನಮ್ </a></li>
						<li class="close-sb"><a href="sarga33.html">33.ತ್ರಯಸ್ತ್ರಿಂಶಃ ಸರ್ಗಃ - ಬ್ರಹ್ಮದತ್ತವಿವಾಹಃ</a></li>
						<li class="close-sb"><a href="sarga34.html">34.ಚತುಸ್ತ್ರಿಂಶಃ ಸರ್ಗಃ - ವಿಶ್ವಾಮಿತ್ರವಂಶವರ್ಣನಮ್ </a></li>
						<li class="close-sb"><a href="sarga35.html">35.ಪಂಚತ್ರಿಂಶಃ ಸರ್ಗಃ - ಉಮಾಗಂಗಾವೃತ್ತಾಂತಸಂಕ್ಷೇಪಃ </a></li>
						<li class="close-sb"><a href="sarga36.html">36.ಷಟ್‍ತ್ರಿಂಶಃ ಸರ್ಗಃ - ಉಮಾಮಾಹಾತ್ಮ್ಯಮ್ </a></li>
						<li class="close-sb"><a href="sarga37.html">37.ಸಪ್ತತ್ರಿಂಶಃ ಸರ್ಗಃ - ಕುಮಾರೋತ್ಪತ್ತಿಃ </a></li>
						<li class="close-sb"><a href="sarga38.html">38.ಅಷ್ಟಾತ್ರಿಂಶಃ ಸರ್ಗಃ - ಸಗರಪುತ್ರಜನ್ಮ</a></li>
						<li class="close-sb"><a href="sarga39.html">39.ಏಕೋನಚತ್ವಾರಿಂಶಃ ಸರ್ಗಃ - ಪೃಥಿವೀವಿದಾರಣಮ್ </a></li>
						<li class="close-sb"><a href="sarga40.html">40.ಚತ್ವಾರಿಂಶಃ ಸರ್ಗಃ - ಕಪಿಲದರ್ಶನಮ್ </a></li>
						<li class="close-sb"><a href="sarga41.html">41.ಏಕಚತ್ವಾರಿಂಶಃ ಸರ್ಗಃ - ಸಗರಯಜ್ಞಸಮಾಪ್ತಿಃ </a></li>
						<li class="close-sb"><a href="sarga42.html">42.ದ್ವಿಚತ್ವಾರಿಂಶಃ ಸರ್ಗಃ - ಭಗೀರಥವರಪ್ರದಾನಮ್ </a></li>
						<li class="close-sb"><a href="sarga43.html">43.ತ್ರಿಚತ್ವಾರಿಂಶಃ ಸರ್ಗಃ - ಗಂಗಾವತರಣಮ್ </a></li>
						<li class="close-sb"><a href="sarga44.html">44.ಚತುಶ್ಚತ್ವಾರಿಂಶಃ ಸರ್ಗಃ - ಸಾಗರೋದ್ಧಾರಃ </a></li>
						<li class="close-sb"><a href="sarga45.html">45.ಪಂಚಚತ್ವಾರಿಂಶಃ ಸರ್ಗಃ - ಅಮೃತ್ಪೋತ್ತತಿಃ </a></li>
						<li class="close-sb"><a href="sarga46.html">46.ಷಟ್‍ಚತ್ವಾರಿಂಶಃ ಸರ್ಗಃ - ದಿತಿಗರ್ಭಭೇದಃ</a></li>
						<li class="close-sb"><a href="sarga47.html">47.ಸಪ್ತಚತ್ವಾರಿಂಶಃ ಸರ್ಗಃ - ವಿಶಾಲಾಗಮನಮ್ </a></li>
						<li class="close-sb"><a href="sarga48.html">48.ಅಷ್ಟಚತ್ವಾರಿಂಶಃ ಸರ್ಗಃ - ಶಕ್ರಾಹಲ್ಯಾಶಾಪಃ </a></li>
						<li class="close-sb"><a href="sarga49.html">49.ಏಕೋನಪಂಚಾಶಃ ಸರ್ಗಃ - ಅಹಲ್ಯಾಶಾಪಮೋಕ್ಷಃ</a></li>
						<li class="close-sb"><a href="sarga50.html">50.ಪಂಚಾಶಃ ಸರ್ಗಃ - ಜನಕಸಮಾಗಮಃ</a></li>
						<li class="close-sb"><a href="sarga51.html">51.ಏಕಪಂಚಾಶಃ ಸರ್ಗಃ - ವಿಶ್ವಾಮಿತ್ರವೃತ್ತಮ್ </a></li>
						<li class="close-sb"><a href="sarga52.html">52.ದ್ವಿಪಂಚಾಶಃ ಸರ್ಗಃ - ವಸಿಷ್ಠಾತಿಥ್ಯಮ್ </a></li>
						<li class="close-sb"><a href="sarga53.html">53.ತ್ರಿಪಂಚಾಶಃ ಸರ್ಗಃ - ಶಬಲಾನಿಷ್ಕ್ರಯಃ </a></li>
						<li class="close-sb"><a href="sarga54.html">54.ಚತುಃಪಂಚಾಶಃ ಸರ್ಗಃ - ಪಪ್ಲವಾದಿಸೃಷ್ಟಿಃ </a></li>
						<li class="close-sb"><a href="sarga55.html">55.ಪಂಚಪಂಚಾಶಃ ಸರ್ಗಃ - ವಿಶ್ವಾಮಿತ್ರಧನುರ್ವೇದಾಧಿಗಮಃ </a></li>
						<li class="close-sb"><a href="sarga56.html">56.ಷಟ್‍ಪಂಚಾಶಃ ಸರ್ಗಃ - ಬ್ರಹ್ಮತೇಜೋಬಲಮ್ </a></li>
						<li class="close-sb"><a href="sarga57.html">57.ಸಪ್ತಪಂಚಾಶಃ ಸರ್ಗಃ - ತ್ರಿಶಂಕುಯಾಜನಪ್ರಾರ್ಥನಾ</a></li>
						<li class="close-sb"><a href="sarga58.html">58.ಅಷ್ಟಪಂಚಾಶಃ ಸರ್ಗಃ - ತ್ರಿಶಂಕುಶಾಪಃ </a></li>
						<li class="close-sb"><a href="sarga59.html">59.ಏಕೋನಷಷ್ಟಿತಮಃ ಸರ್ಗಃ - ವಾಸಿಷ್ಠಶಾಪಃ</a></li>
						<li class="close-sb"><a href="sarga60.html">60.ಷಷ್ಟಿತಮಃ ಸರ್ಗಃ - ತ್ರಿಶಂಕುಸ್ವರ್ಗಃ </a></li>
						<li class="close-sb"><a href="sarga61.html">61.ಏಕಷಷ್ಟಿತಮಃ ಸರ್ಗಃ - ಶುನಃಶೇಫವಿಕ್ರಯಃ </a></li>
						<li class="close-sb"><a href="sarga62.html">62.ದ್ವಿಷಷ್ಟಿತಮಃ ಸರ್ಗಃ - ಅಂಬರೀಶಯಜ್ಞಃ </a></li>
						<li class="close-sb"><a href="sarga63.html">63.ತ್ರಿಷಷ್ಟಿತಮಃ ಸರ್ಗಃ - ಮೇನಕಾನಿರ್ವಾಸಃ </a></li>
						<li class="close-sb"><a href="sarga64.html">64.ಚತುಃಷಷ್ಟಿತಮಃ ಸರ್ಗಃ - ರಂಭಾಶಾಪಃ</a></li>
						<li class="close-sb"><a href="sarga65.html">65.ಪಂಚಷಷ್ಟಿತಮಃ ಸರ್ಗಃ - ಬ್ರಹ್ಮರ್ಷಿತ್ವಪ್ರಾಪ್ತಿಃ</a></li>
						<li class="close-sb"><a href="sarga66.html">66.ಷಟ್‍ಷಷ್ಟಿತಮಃ ಸರ್ಗಃ - ಧನುಃಪ್ರಸಂಗಃ</a></li>
						<li class="close-sb"><a href="sarga67.html">67.ಸಪ್ತಷಷ್ಟಿತಮಃ ಸರ್ಗಃ - ಧರ್ನುಭಂಗಃ </a></li>
						<li class="close-sb"><a href="sarga68.html">68.ಅಷ್ಟಷಷ್ಟಿತಮಃ ಸರ್ಗಃ - ದಶರಥಾಹ್ವಾನಮ್ </a></li>
						<li class="close-sb"><a href="sarga69.html">69.ಏಕೋನಸಪ್ತತಿತಮಃ ಸರ್ಗಃ - ದಶರಥಜನಕಸಮಾಗಮಃ </a></li>
						<li class="close-sb"><a href="sarga70.html">70.ಸಪ್ತತಿತಮಃ ಸರ್ಗಃ - ಕನ್ಯಾವರಣಮ್ </a></li>
						<li class="close-sb"><a href="sarga71.html">71.ಏಕಸಪ್ತತಿತಮಃ ಸರ್ಗಃ - ಕನ್ಯಾದಾನಪ್ರತಿಶ್ರವಃ</a></li>
						<li class="close-sb"><a href="sarga72.html">72.ದ್ವಿಸಪ್ತತಿತಮಃ ಸರ್ಗಃ - ಗೋದಾನಮಂಗಲಮ್ </a></li>
						<li class="close-sb"><a href="sarga73.html">73.ತ್ರಿಸಪ್ತತಿತಮಃ ಸರ್ಗಃ - ದಶರಥಪುತ್ರೋದ್ವಾಹಃ</a></li>
						<li class="close-sb"><a href="sarga74.html">74.ಚತುಃಸಪ್ತತಿತಮಃ ಸರ್ಗಃ - ಜಾಮದಗ್ನ್ಯಾಭಿಯೋಗಃ</a></li>
						<li class="close-sb"><a href="sarga75.html">75.ಪಂಚಸಪ್ತತಿತಮಃ ಸರ್ಗಃ - ವೈಷ್ಣವಧನುಃಪ್ರಶಂಸಾ</a></li>
						<li class="close-sb"><a href="sarga76.html">76.ಷಟ್‍ಸಪ್ತತಿತಮಃ ಸರ್ಗಃ - ಜಾಮದಗ್ನ್ಯಪ್ರತಿಷ್ಠಂಭಃ </a></li>
						<li class="close-sb"><a href="sarga77.html">77.ಸಪ್ತಸಪ್ತತಿತಮಃ ಸರ್ಗಃ - ಅಯೋಧ್ಯಾಪ್ರವೇಶಃ </a></li>
						
                      </ul>
                </nav>
            </div>
        </div>

<!-- #main-sidebar .main-sidebar .main-sidebar-right -->

        <script src="https://ajax.googleapis.com/ajax/libs/jquery/1.11.2/jquery.min.js"></script>
        <script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
        <script src="../assets/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
            <div class="main-navbar-content" >
                <div id="toggle-sidebar" class="icon right" title="Sidebar Menu">
                    <img alt="menu" src="../assets/menu32@64.png" width=24px height="24px">
                </div>
            </div>
        </div>

        <script>
            $(document).ready(function() {
                $('#main-sidebar').simplerSidebar({
                    opener: '#toggle-sidebar',
                    animation: {
                        easing: "easeOutQuint"
                    },
                    sidebar: {
                        closingLinks: '.close-sb'
                    }
                });
            });
        </script>
		
		
		
		
		
</div>
</body>
</html>
